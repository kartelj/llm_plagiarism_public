Predmet istraživanja doktorske disertacije čini domen projektovanja naboranih konstrukcija. Kod ovakvih konstruktivnih sistema je izražena međuzavisnost forme i strukture zbog načina na koji prenosi opterećenje. Odnosno, uticaj geometrije sistema u velikoj meri određuje efikasnost konstrukcije. Obzirom da konstrukcija u isto vreme ima noseću funkciju i funkciju forme u izgledu, sam rad je imao za cilj da sagleda kako arhitektonske, tako i proračunske (statičko- dinamičke karakteristike) zahteve koje konstrukcija treba da ispuni. Multidisciplinaran pristup problemu je podrazumevao izradu računarskih algoritama za generisanje strukture, zatim projektovanje primitiva, integraciju grupno supermatrične procedure u metod konačnih elemenata, definisanje makro konačnog elementa i proračun ekvivalente matrice krutosti ravne ploče sa kojom se ulazi u statičko – dinamičku analizu konstrukcije. Prikazana je prednost parametarskog generisanja nabora i definisanje zamenskog, jednostavnog, makro konačnog elementa pogodnog za proračun GSP procedurom. Implementacija procedure potvrđuje inovaciju i unapređenje procesa arhitektonsko – inženjerskog projektovanja složenih konstruktivnih sistema.