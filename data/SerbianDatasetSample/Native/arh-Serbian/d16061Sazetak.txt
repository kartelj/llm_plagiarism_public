Ovim istraživanjem se ispituju odnosi arhitektonskog izraza, njegovog simboličkog značenja u funkciji prenošenja poruke na relaciji posmatrač - delo i utvrđuju uticaji prostorno - fizičkog konteksta na razvoj simboličkog koncepta u projektovanju memorijalne arhitekture, polazeći od stava da arhitektonski izraz, kao jedinstvo funkcije i forme dela, u odgovarajućem prostorno - fizičkom kontekstu, izražava smisao i značenje prostornog rešenja i celokupne arhitektonske forme. Istraživački postupak polazi od simboličke teorije, kao metodološkog okvira za tumačenje i doživljavanje memorijalne arhitekture. Simbolika arhitektonskog izraza se razmatra na osnovu simboličke teorije, kroz tumačenje umetničkog izraza koje nosi arhitektonsko delo, i kroz utvrđivanje specifičnosti arhitektonsko - urbanističke postavke. Ovaj naučni rad se bavi analizom specifičnosti funkcionalne postavke rešenja i elemenata forme, kroz koje se prepoznaje osobenost arhitektonskog izraza u memorijalnoj arhitekturi. Predmet istraživanja je utvrđivanje značenja simbolike arhitektonskog izraza u memorijalnoj arhitekturi na primerima autorske prakse, kroz analizu primenjenih prostornih rešenja i načina komponovanja strukturnih formi u cilju razumevanja simboličke poruke (značenja) na relaciji posmatrač - delo, gde se posebno naglašava autorski pristup u konceptualnoj fazi arhitektonsko - urbanističkog projektovanja memorijalne arhitekture u kome je kondenzovana celokupna poruka o značenju pojedinačnog dela. Simbolika arhitektonskog izraza se utvrđuje na izabranim referentnim primerima, odnosno delima memorijalne arhitekture kao konkretnim predmetima istraživanja u okviru studija slučaja. Uporednom analizom 6 izabranih primera, vrši se arhitektonsko - urbanističko tumačenje konkretnog dela memorijalne arhitekture a u svemu prema predhodno postavljenim teoretskim aspektima teme, čime se omogućava razumevanje arhitektonskog dela u celini i razumevanje simboličkog značenja postavljenog arhitektonsko - urbanističkog rešenja, simbolike forme i funkcije kao i idejnog koncepta dela memorijalne arhitekture. Ovaj naučni rad, takođe ima za cilj prepoznavanje uloge simbolike arhitektonskog izraza u memorijalnoj arhitekturi, kao mehanizma prenošenja poruke o značenju dela1. Namera ovog naučnog rada je da doprinese razumevanju simbolike arhitektonskog izraza, koje je zasnovano na predhodno definisanim teoretskim osnovama, i izloženo u dva pravca: kao način razumevanja simboličke funkcije dela (kroz arhitektonsku analizu) i kao način razumevanja i tumačenja simboličkih formi dela memorijalne arhitekture.