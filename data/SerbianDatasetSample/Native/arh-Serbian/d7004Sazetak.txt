Koliko god da je čovečanstvo, u svom istorijskom razvoju, imalo pro- gresivne pomake, naročito u stvaranju materijalnih dobara i humanizaciji odno- sa, isto tako ako ne i intenzivnije, razvijane su snage i sredstva destrukcije i nasilja. Svojim delovanjem, te snage su dovodile ljude u situaciju, da se radi svo- je bezbednosti i zaštite, maksimalno napregnu u razvoju ukupnog sistema odbra- ne i zaštite. Otuda i pojava da se u spisku objektivnih ili potencijalnih opa- snosti gotovo i svakodnevno dodaju nove, koje po svom obimu mogućeg dejstva i destrukcije, prevazilaze već ranije uočene i evidentirane. U toj evidenciji pod- jednako su zastupljene opasnosti koje nastaju, ili mogu nastati, u ratnim ili mirnodopskim uslovima. U suštini, zbog ogromnih novčanih sredstava, koja se na globalnom nivou svakodnevno izdvajaju za „trku u naoružanju“, većina nauč- nih pronalazaka najpre se upotrebljavaju u vojne svrhe, što se neminovno nepo- sredno odražava na razvoj grada, kao središta vlasti, administracije, upravlja- nja, bogatstva i njegovih formi. Sa aspekta fizičkih struktura gradova, postoji mišljenje da su: tehnike rada, tehnologije proizvodnje i nove energije; vojne teh- nologije i vojne tehnike; tehnike saobraćaja, kretanja i komuniciranja; tehnike građenja i konstrukcija; tehnike komunalnih infrastruktura, osnovna dodirna polja tehnologija i tehnika, i fizičke strukture grada. Zbivanja u procesima razvoja gradova nemoguće je posmatrati van konteksta vremena (nivo razvijenosti proizvodnih snaga, dostignuti razvoj vojne tehnike, način vođenja oružane borbe, politički i vojni savezi, društveno i ekonomsko okruženje, arhitektonsko-urbanističke koncepcije razvoja gradova itd.), tako da je osnovni karakter istraživanja vezan za istorijski pristup u svim oblastima. Shodno napred navedenom, u okviru ukupnog razvoja vojnih tehnologija i rat- nih tehnika treba izdvojiti tri ključna istorijska momenta, za koje se može reći da su bili prekretnica u urbanističkom razvoju gradova, odnosno koji su bitno uticali na razvoj i oblikovanje gradova u periodima nakon njihove pojave: pojava i upotreba vatrenog naoružanja (konvencionalno naoružanje), zaključno sa kra- jem Drugog svetskog rata; pojava i upotreba nuklearnog naoružanja (do kraja XX veka); pojava i upotreba svemirske tehnologije sa upotrebom oružja izuzetne ra- zorne moći i preciznosti (delovanje sa distance, „pametne bombe“, krstareće ra- kete, lasersko naoružanje...). Na osnovu prikupljenih informacija o predmetu istraživanja može se kon- statovati da su grad i vojne tehnologije, odnosno ratne tehnike tesno povezani fenomeni. Grad je, kroz dugi vremenski period, bilo nemoguće shvatiti bez od- brambenih moći koje su bile vidljive i na fizičkoj strukturi grada. Osvajanje gradova bilo je jednako osvajanju sveta i zemalja. Istorija gradova mogla bi biti i istorija odbrane i napada.