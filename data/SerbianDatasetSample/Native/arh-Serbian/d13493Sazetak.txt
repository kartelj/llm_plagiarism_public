Osnovna svrha istraživanja sprovedenog u doktorskoj disertaciji jeste da se izvrši vrednovanje uticaja primene drveta na ekološku ispravnost stambenih zgrada u Bosni i Hercegovini. Naučno istraživanje dokazalo je da postoji direktna povezanost između primene drveta i ekološke ispravnosti stambenih zgrada. U cilju ocenjivanja formiran je algoritam na osnovu kojeg je vršeno vrednovanje. Na početku celog procesa odabran je referentni tip stambene zgrade sa varijantnim referentnim tipovima koji će biti predmet vrednovanja. Kao osnovni referentni tip određena je tipična porodična kuća koja se gradi u Bosni i Hercegovini, i na osnovu nje formirana su dodatna tri varijantna referentna tipa, koji će biti predmet ocenjivanja. Referentni tip T predstavlja tipična porodična zgrada sa elementima strukture koji se primenjuju u klasičnom masivnom sistemu građenja, a varijantni referentni tip T predstavlja ekološki naprednija varijanta, takođe masivnog sistema, sa većom E primenom drveta. Varijantni referentni tipovi T i T formirani su od P C elemenata strukture sa primenom drveta u njihovoj konstrukciji, T predstavlja P zgrada sa lakim panelnim elementima zidova i međuspratnih tavanica, a T C zgrada sa nosivim elementima od CLT ploča. Ocenjivanje je provedeno postupkom vrednovanja pojedinačnih elemenata, a zatim cele zgrade primenom softvera eco2soft, koji je odabran pošto u Bosni i Hercegovini ne postoje modeli i alati koji bi se koristili za proces ocenjivanja. Postupak vrednovanja obavljen je u dva obuhvata: prvo je vrednovan termički omotač zgrade (faza BG0), a zatim cela zgrada (faza BG3). Postupkom vrednovanja definisana je faza životnog ciklusa zgrade za koji se vrednovanje obavlja, i to „od kolevke do kapije“ za fazu BG0, dok su u fazi BG3 uključeni i uticaji usled održavanja. Vremenski period za koji su vrednovani uticaji održavanja je 100 godina, ali su uređena i vrednovanja u periodima od 25, 50 i 75 godina kako bi se detaljnije ocenili uticaji koji nastaju usled održavanja elemenata zgrada i njihova povezanost sa primenjenim materijalima. Proces vrednovanja zgrada i elemenata njihove strukture dokazao je da primena drveta može da unapredi ekološku ispravnost stambenih zgrada, prevashodno namenjenih porodičnom stanovanju, ali i da se određeni rezultati mogu primenjivati i na sve stambene zgrade. Unapređenje ekološke ispravnosti stambenih zgrada znači i smanjivanje negativnih uticaja koje zgrade imaju na životnu sredinu i korisnike, bilo da je to uzrokovano proizvodnjom ili korištenjem. Vrednovanje uticaja primene drveta na ekološku ispravnost stambenih zgrada može značajno da utiče na povećanje obima i načina primene drveta, što bi doprinelo i ekonomskom razvoju.