Jedinstvenim opažanjem postojanja ovostrane i onostrane realnosti, arhitektonska stvarnost je jedinstvena stvarnost fikcionog sveta, jer je on stvaran i nestvaran, dok je svesno i nesvesno zamisliv svet njenih imaginarnih stvarnosti jedne iste realnosti. One su njegova fikcionalna i onirička stvarnost u onostranoj realnosti i jedinstvena, postojeća i nova arhitektonska stvarnost u ovostranoj, samo onda, kada projektant u procesu projektovanja snevanjem, instrumentalizuje oniričku fikciju arhitekture u projektu realnosti izvan realnosti. Snevanjem u onostranim realnostima, fikcionalnoj i oniričkoj, a zatim prelaskom u jednu novu realnost, On je Projektant jedinstvene svesti, jer je jedinstven subjekt fikcije koji projektuje jedinstvom imaginacije, oniričkom i stvaralačkom imaginacijom sanjalačkog fikcionog sveta sna fikcionalnog i oniričkog subjekta arhitektonskog projektovanja. Kada oniričku fikciju arhitekture u projektu realnosti izvan realnosti, instrumentalizuje njenom novom fikcijom u projektu realnosti u realnosti, sanjalački fikcioni svet sna je njegov arhitektonski san projekta realnosti jedne iste, ali Nove realnosti.