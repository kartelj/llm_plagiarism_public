Strategija doktorske disertacije je izrada kompletne analize kosmajskih naselja sa aspekta unapređenja izgradnje energetski efikasnih objekata. U tom cilju analizirani su svi ključni aspekti neophodni za projektovanje. Potencijali i ograničenja razmatrani su kroz: zakonske regulative sa kojima je neophodno uskladiti izgradnju i rekonstrukciju objekata, klimatske uslove obrađivanog područja, koji su neophodni u planiranju strategija izgradnje, snimak postojećeg stambenog fonda, kulturni identitet kroz nasleđe tradicionalnih objekata. Kroz analizu tradicionalnog objekta, reprezentativnog modela postojećeg stambenog fonda i hipotetičkog modela, novoprojektovanog objekta putem softvera za analizu energetskih performansi izvedeni su zaključci i date praktične smernice u rekonstrukciji postojećih i izgradnji novih objekata. Rad se fokusira na ispitivanju i primeni elemenata tradicionalne arhitekture u cilju unapređenja energetskih performansi novih i postojećih objekata.