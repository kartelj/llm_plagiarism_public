U ovoj disertaciji se polazi od stava da prisustvo estetičke svesti u arhitekturi analiziranih objekata znači i postojanje estetičke svesti samog autora, a time i postojanje kreativnog procesa kod autora-stvaraoca arhitektonskog dela. Nakon toga, pretpostavlja se da postojanje kreativnog procesa znači artikulisanu upotrebu određenih (ciljanih) estetskih elemenata. Iz ovoga dalje sledi da se, ako postoje, a)sistemska upotreba ciljanih estetskih elemenata, b)kreativni proces i v)estetička svest, uvek nalaze u nerazdvojivoj uzročno-posledičnoj vezi. U disertaciji se zatim daje prikaz i analiza prepoznate, uzročno -posledične veze tj., uz osvrt na estetske elemente opažajnog nivoa, fokusira se na estetske elemente doživljajnog nivoa, čija zastupljenost znači i postojanje estetičke svesti autora i kreativnog procesa kod autora -stvaralaca objekata analizirane celine. Detaljnije, ovim istraživanjem se, preko prikaza i sistematizacije svih 31 objekta javne namene na Bulevaru oslobođenja u Novom Sadu, analizira zastupljenost doživljajnih estetskih elemenata: a)estetička namera, b)intuicija, v)imaginacija i g)spekulativno razmišljanje, u arhitekturi objekata arhitektonske celine. Prikaz i analiza objekata iz arhitektonsko - urbanističke analitičke celine, a zatim i vrednovanje upotrebe (doživljajnih) estetskih aspekata, omogućava ne samo sagledavanje zastupljenosti estetičke svesti, već i postavljanje objekata u hijerarhijski niz kojim se prikazuje i V Dpktprska disertacija: ESTETIČKA SVEST I KREATIVNI PRPCES U SAVREMENPJ SRPSKPJ ARHITEKTURI NA PRIMERU BULEVARA PSLPBPĐEOA U NPVPM SADU; Nemaoa Radusinpvić Univerzitet u Bepgradu, Arhitektpnski fakultet; Bulevar Kralja Aleksandra 73/II, 11000 Bepgrad, Srbija University of Belgrade, Faculty of Architecture; Bulevar Kralja Aleksandra 73/II, 11000 Belgrade, Serbia nivo estetske svesti autora, a time i nivo arhitekture tog vremenskog perioda. Istraživanjem ove teme, potencira se na visokoj odgovornosti arhitekata i umetnika kao graditelja društva, a sa ciljem da obuhvat i sistematizacija sadržaja ove teme daju doprinos celovitijem i dokumentovanom istraživanju teorije i prakse estetičke svesti i kreativnog procesa u arhitekturi (koji su u ovom slučaju prikazani na konkretnom primeru arhitekture objekata Bulevara oslobođenja u Novom Sadu), kao i naučnom opisivanju i naučnom objašnjenju savremene arhitekture druge polovine dvadesetog veka i prve dekade dvadeset prvog veka u Srbiji.