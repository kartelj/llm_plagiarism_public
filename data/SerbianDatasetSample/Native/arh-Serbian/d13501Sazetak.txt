Radom će biti predložen nekonvencionalni postupak za projektovanje NURBS prostornih struktura, kojim se integrišu metode za izradu fizičkih modela Rapid Prototayping i metoda 3D optičkog merenja deformacija, u postupku koncipiranja projektnih rešenja. Definisanje ovakve procedure, omogućilo bi jednostavnije i efikasnije projektovanje nekonvencionalnih NURBS struktura. Rapid Prototyping predstavlja tehnologiju koja se konstantno razvija i čiji potencijali, još uvek nisu dovoljno iskorišćeni u procesu koncipiranja arhitektonskih formi. U okvirima ovog rada konstruisani modeli biće korišćeni u postupku strukturalne analize. Dijagnostika ponašanja strukture u pogledu deformacije i napona nameće se kao potreban korak, provere rezultata kompjuterske analize metodom konačnih elemenata, kada su u pitanju nekonvencionalna rešenja i predstavlja logičan korak koji predhodi fazi izgradnje realne konstrukcije. Primena ovih tehnologija obezbedila bi iznalaženje racionalnih rešenja u konstruktivnom pogledu. Rad je zasnovan na stanovištu da je korišćenjem potencijala naprednih digitalnih tehnologija i multidisciplinarnim pristupom moguće izvršiti unapređenje procesa projektovanja. Brojni primeri izuzetno uspešnih arhitektonskih projekata realizovanih na ovim principima su potvrada opravdanosti ovakvog pristupa. A konstantan razvoj digitalnih tehnologija, u smislu unapređenja performansi, otvara mogućnost uvođenja određenih tehnologija, koje inicijalno nisu namenjene procesu arhitekonskog 5 projektovanja, u postupak rešavnja arhitektonsko-inženjerskih problema. Uz napomenu da je postizanje kvalitetnih rezultata podjednako uslovljeno poznavanjem problema i tehnologije koja se koristi za njegovo rešavanje, arhitekturi je nametnuto da usavršava sredstva svoje produkcije izlazeći iz okvira sopstvene struke. U tom smislu se smatra opravdanim korišćenje predložene naučne metode koju je moguće primeniti za projektovanje nekonvencionalnih NURBS struktura. Polazeći od teorije grednih i površinskih nosača u najopštijim splajn parametarskim NURBS koordinatama u radu je formulisan čitav niz izogeometrijskih Kirhovljevih elemenata ljuski i Bernuli Ojlerovih grednih elemenata proizvoljnog kontinuiteta a što nije moguće klasičnim izoparameta- rskim pristupom. Generalisane koordinate ovih elemenata su isključivo translatorna pomeranja tačaka ose štapa kao i tačaka srednje površi ljuske. Ovakvi elementi egzaktno opisuju originalnu geometriju pomenutih struktura što ima za posledicu efikasnu naponsko deformacijsku analizu sa relativno malim brojem ne samo konačnih elemenata već i stepeni slobode pomeranja.