Teza se bavi istraživanjem procesa odlučivanja u okviru savremenog planskog procesa, tj. ispitivanjem mogućnosti unapređenja odnosa među učesnicima u procesu urbanističkog planiranja radi dostizanja legitimne odluke od značaja za prostorni razvoj. Kako su priroda informisanja učesnika o problemu o kom se diskutuje, zatim razmena stavova među učesnicima, kao i karakter same diskusije veoma važni za efikasnost savremenog planskog procesa, tako je i kritička analiza principa javne deliberacije od suštinskog značaja za njihovu adekvatnu primenu u planskoj praksi. Analizom savremenih tendencija razvoja procesa odlučivanja u praksi urbanističkog planiranja zapadnoevropskih zemalja, uočeno je da se teži dogovoru koji je postignut putem konsenzusa i koji je zasnovan na komunikativnoj racionalnosti, ravnopravnosti i refleksivnosti svih onih koji mogu da budu na neki način pogođeni rezultatom procesa (planskog) odlučivanja. U širem smislu, cilj ovog istraživanja je ispitivanje mogućnosti unapređenja savremenog planskog pristupa u Srbiji, kroz sagledavanje aspekata i principa javne deliberacije. U užem smislu, u radu se kritički analiziraju procedure odlučivanja u okviru planskog procesa otuđenja javne svojine, na primeru vojnih braunfild lokacija. Cilj je baziran na hipotezi da proces planiranja prenamene vojnih braunfilda u Srbiji sadrži elemente koncepta javne deliberacije od značaja za unapređenje tokova i načina odlučivanja u okviru formalnog procesa planiranja. Poreklo ove hipoteze se zasniva na deliberaciji, tj. mogućnostima za prevazilaženje klasične demokratske procedure glasanja u smislu postizanja dogovora o problemskom pitanju koji je prihvatljiv za sve učesnike u procesu odlučivanja. Iako je deliberacija u planskom procesu odlučivanja najčešće prisutna u vidu javne rasprave, osnovna ideja je poboljšanje komunikacije između različitih aktera informisanjem o lokalnom problemu pre nego što se krene u postupak donošenja odluke. Dakle, konceptualno-teorijski III okvir i instrument za istraživanje predmeta rada ove disertacije je proces (javne) deliberacije i njeni normativni zahtevi za dostizanje legitimne odluke koja je prihvatljiva za sve (tzv. deliberativni konsenzus). Poseban fokus teorijskog dela rada je na ispitivanju mogućnosti ostvarivanja racionalnosti tokom procesa odlučivanja, kako iz ugla teorije deliberativne demokratije, tako i kroz prizmu savremene komunikativno-kolaborativne planske paradigme. Transformacija planskog procesa u smislu zasnovanosti na deliberativnim principima je u postsocijalističkom/postkomunističkom društvenom kontekstu odložena zbog institucionalnih rigidnosti, nepoverenja javnosti prema inicijatorima prostornog razvoja i nedostatka procedura posredovanja u procesu planiranja. Iako se društveni kontekst Srbije (Jugoslavije) tokom druge polovine HH veka zasnivao na principu samoupravljanja, i samim tim, ne tako snažne autokratije kao u drugim zemljama Istočnog bloka, promene poput raspada federalne države, turbulentne smene političkih režima, kao i zakonodavnog sistema, uticale su na sve sfere javnog života, pa tako i na degradaciju organizacije planskog procesa i načina došošenja odluka relevantnih za upravljanje prostornim razvojem. Trenutni, demokratski tranzicioni kontekst Srbije još uvek nema jasnu viziju razvoja procesa planiranja, te stoga ni strogo definisanu metodologiju procesa odlučivanja u prostornom i urbanističkom planiranju. Imajući u vidu prethodno, javna deliberacija, ali i deliberacija uopšte, smatra se fleksibilnim instrumentom za upravljanje prostornim razvojem u Srbiji. Opravdanje za ovakav stav se nalazi u konceptualnoj sličnosti deliberacije sa savremenom planskom komunikativno-kolaborativnom paradigmom zasnovanoj na konsenzusu, ravnopravnosti i uključivanju različitih učesnika u proces odlučivanja. Štaviše, fokus javne deliberacije na ostvarivanju četiri principa – slobode, razložnosti, ravnopravnosti i racionalno motivisanog konsenzusa – i uvođenje tzv. neutralnog moderatora daje mogućnost prilagođavanja procesa odlučivanja u okviru različitih planskih sistema. Stoga je, pored teorijskog doprinosa, cilj ovog istraživanja i rasvetljavanje planskog okvira Srbije, kroz pregled politika planiranja od IV Drugog svetskog rata do danas iz perspektive pristupa donošenju odluka. Krajnji ishod disertacije se odnosi na definisanje mogućih smernica za transformaciju planskog pristupa u Srbiji.