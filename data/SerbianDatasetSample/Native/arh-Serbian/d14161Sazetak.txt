Primena vegetacionih zidova nije novi koncept u realizaciji fasadnih omotača. Integracija vegetacije u arhitektonske objekte može biti održiv pristup za realizaciju fasada novih i postojećih objekata. Vegetacioni zidovi su jedan od inovativnijih i razvijanih koncepata zelene tehnologije gradnje. Ova činjenica se zasniva originalnim izvedenim objektima sa vegetcionim zidovima koji doprinose poboljšanju ukupnih oblikovnih karakteristika zgrada i postaju značajan faktor u procesu poboljšanja termičkih karakteristika objekata. Ovim radom su istraženi potencijali novih tehnologija u realizaciji vegetcionih zidova u arhitektonskim objektima, njihove termičke karakteristike i oblikovni potencijali na omotaču zgrada u klimatskim uslovima Beograda. Istraživanje je pokazalo da se primenom predloženih principa projektovanja vegetacionih zidova može doći do uspešnih projektanskih rešenja primene na omotačima zgrada u klimatskim uslovima Beograda. U tezi je dat pregled tehničkih unapređenja koji se mogu primeniti u procesu projektovanja kako bi se smanjili termički uticaji na objekte. Radom je potvrđena mogućnost termičkog unapređenja objekta primenom vegetacionog zida kao omotača objekta.