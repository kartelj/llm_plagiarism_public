Potreba za informacijama raste na svim nivoima, od nivoa donosioca odluka višeg ranga na nacionalnom i internacionalnom nivou, sve do najnižih individualnih nivoa. Jedan od velikih savremenih izazova je razvoj informacione podrške održivom razvoju. Napori se fokusiraju na razvoj IKT podržanih alata zasnovanih na GIS tehnologijama, koji obezbeđuju efikasno skupljanje, skladištenje, ažuriranje, rukovanje, analiziranje i prikazivanje svih oblika podataka i informacija vezanih za teritoriju, a koji su neophodni za razumevanje teritorije u procesu kolektivnog donošenja odluka i kreiranju održivih politika i planova. U održivom razvoju, svako je korisnik i izvor informacije. Integralni pristup održivom razvoju zahteva unapređenje i široku primenu savremenih metoda, alata, tehnika i procedura planiranja i upravljanja, kako bi se obezbedila najbolje moguće razumevanje fenomena loklane tertorije u u grupnom procesu donošenja odluka o specifičnim akcijama i oceni njihovog uticaja, rizika i koristi na životnu sredinu, socijalni i ekonomski razvoj. Ovo istraživanje motivisano je potrebom stvaranja uslova za efikasno uključenje Srbije u aktuelne svetske razvojne tokove. U ovom trenutku, aktivnosti na lokalnom i regionalnom nivou širom sveta u oblasti unapređenja informacione podrške integralnom teritorijalnom razvoju fokusirane su na razvoj i primenu teritorijalnih informacionih sistema zasnovanih na IKT i GIS tehnologijama, sa ciljem postizanja veće efikasnosti uprave, kvalitativnog unapređenja vertikalne i horizontalne koordinacije, saradnje i racionalizacije procesa u oblasti informacionih i komunikacionih aktivnosti. Istraživanje svetskih iskustava u oblasti razvoja i primene ovakvih koncepata doprinosi razumevanju mogućnosti i ograničenja njegove primene u Srbiji. Predmet ovog istraživanja je razvoj modela teritorijalnih informacionih sistema za podršku održivom urbanom razvoju u Srbiji, kao novog instrumenta komunikacije i alata za podršku odlučivanju u procesu kolaborativnog planiranja i upravljanja razvojem na lokalnom nivou. Istraživanje je usmereno ka sturktuiranju modela koji bi bio aplikativan u aktuelnim uslovima procesa promena planerske paradigme i prakse planiranja, ali i u budćnosti kada se očekuje uspostavljanje novog modela planiranja zasnovanog na aktivnom učešću svih aktera razvoja. Primena ovakvog modela u Srbiji trebalo bi da, sa jedne strane, doprinese procesima promena i unapređenja u oblasti sistema planiranja urbanog i prostornog razvoja, a sa druge, usmeri redefisnisanje uloge planera i pomogne im u traženju odgovora na operativna pitanja ko?, kako?, zašto?, šta?, koliko?, koja se svakodnevno postavljaju pred lokalnu zajednicu u konstekstu održivog urbanog razvoja. Rezultat istraživanja bio bi naučno zasnovan operativni model TIS-a za podršku održivom urbanom razvoju u Srbiji, struktrualno definisan na svim nivoima – sadržinskom, funkcionalnom i institucionalno - organizacionom, a metodologija njegove primene na lokalnom nivou potvrđena kroz pilot projekte. Naučni doprinos ovog istraživanja ogleda se u stvaranju novih osnova za dalje teorijsko i konceptualno redefinisanje sistema planiranja u Srbiji, preispitivanje uloge planera i planerskih agencija, i konačno osnov za razvoj novih metoda i tehnika planiranja u Srbiji obzirom na nov kvalitativno unapređen informacioni osnov.