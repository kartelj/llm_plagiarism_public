Predmet istraživanja predstavlja definisanje performativnosti arhitekture sa aspekta studija izvođenja, sa ciljem objašnjavanja ostvarenih relacija, prikazivanja njihovog porekla, kao i mogućih oblika njihovih interpretacija. Polazeći od toga da performativnost u opštem smislu obuhvata konceptualnu i operativnu realnost, ova disertacija istražuje načine kojima je arhitektura oslobođena formalne putanje u procesu projektovanja, čime se identifikuje, razmatra, polemiše promenljivost i nestabilnost granica u kojima arhitektonske ideje i značenja komuniciraju na društvenoj i kulturnoj platformi. Savremena pozicija razmatranja aktuelne situacije u arhitekturi nastaje određivanjem prirode ostvarenih veza između performativnosti i arhitekture koje nisu uspostavljene samo u okvirima vizuelnih i formalnih manifestacija, već na planu zajedničke suštinske koncepcije.