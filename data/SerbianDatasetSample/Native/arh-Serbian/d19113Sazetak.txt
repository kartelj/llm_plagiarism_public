Rad se bavi ispitivanjem odnosa vernakularne arhitekture Srbije i njene interpretacije u devetnaestom i dvadesetom veku. Dosadašnja istraživanja vernakularne arhitekture Srbije, u glavnom, su se bavila analizom njenih formalnih karakteristika, ili njenog nacionalnog karaktera. Stoga je, u ovom radu, težište na analizi vernakularne arhitekture Srbije u kontekstu vernakularnog graditeljstva uopšte, kao i njene interpretacije u arhitekturi devetnaestog i dvadesetog veka. Krajnji cilj analize ovog odnosa jeste sagledavanje okvira i osnova tumačenja i razumevanja vernakularne arhitekture Srbije i vernakularne arhitekture uopšte, kao i efekata koje je interpretacija devetnaestog i dvadesetog veka imala na tadašnje vernakularno graditeljstvo u Srbiji. Osnovna hipoteza rada tiče se uticaja interpretacija razmatranog perioda na postepeno iščezavanje vernakularnih graditeljskih praksi. S druge strane, rad se, bavi i potencijalima i mogućnostima implementacije određenih vrednosti i postulata vernakularnog stvaralaštva u savremenu arhitektonsku teoriju i praksu.