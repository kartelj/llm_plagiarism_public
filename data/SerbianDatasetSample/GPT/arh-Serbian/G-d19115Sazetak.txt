Doktorska disertacija se bavi istraživanjem u oblasti dizajniranja naboranih konstrukcija. U ovim konstruktivnim sistemima postoji jaka povezanost između forme i strukture, što je posledica načina na koji se opterećenje prenosi. Drugim rečima, geometrija sistema u velikoj meri utiče na efikasnost konstrukcije. S obzirom na to da konstrukcija istovremeno ima funkciju nosača i oblikuje izgled, cilj rada je bio da se razmotre kako arhitektonske, tako i proračunske (statičko-dinamičke karakteristike) zahteve koje konstrukcija treba da zadovolji. Multidisciplinarni pristup problemu podrazumevao je kreiranje računarskih algoritama za generisanje strukture, zatim dizajniranje primitiva, integraciju grupno supermatrične procedure u metod konačnih elemenata, definisanje makro konačnog elementa i proračun ekvivalentne matrice krutosti ravne ploče koja se koristi u statičko-dinamičkoj analizi konstrukcije. Prednost parametarskog generisanja nabora i definisanje zamenskog, jednostavnog, makro konačnog elementa pogodnog za proračun GSP procedurom su prikazani. Implementacija procedure potvrđuje inovativnost i unapređenje procesa arhitektonsko-inženjerskog dizajniranja složenih konstruktivnih sistema.