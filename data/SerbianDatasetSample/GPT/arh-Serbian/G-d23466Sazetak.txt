Ideja o disperzivnosti ambivalentnog stanja pripadnosti i nepripadnosti, koja se konstantno pomera izvan postojećih koncepata, otvara prostor za složenost različitih slojeva stvarnosti. Fragmentacija se predstavlja kao način tumačenja realnosti i analize kapaciteta merenja neodređenosti i nedovršenosti arhitekture u kontekstu postdigitalne ere i kulture. Destabilizacija realnosti kroz virtuelno, čini svet vidljivim kroz autonomne slike - vizuelno iskustvo u svojim fragmentima. Postavljanjem nedovršenosti i nedostatka na isti nivo, kao nešto što uvek izmiče tačnoj definiciji, ostajemo u sferi mogućeg, u ambivalentnom odnosu prema sopstvenom ostvarenju i nemogućnosti njegovog ispunjenja. To implicira da se konceptualizacija fragmentiranih formi odvija u virtuelnom prostoru, iscrtavajući oblike sopstvenog digitalnog koda, čime nestabilnost, promenljivost i nepredvidivost postaju izazov i problem za projektante. Dvostruka priroda svih stvari postavlja pitanje prelaska granica u sopstvenoj realnosti, uzimajući sam proces kao proizvodnju novih stanja. Uvek na granici, paradoksalno, nedostatak postaje sopstveni cilj, koji je dostižan samo ako se fokus preusmeri na sam proces nastanka ili njegovu suštinsku neostvarivost.