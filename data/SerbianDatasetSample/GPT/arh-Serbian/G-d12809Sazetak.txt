Rastuća potrošnja energije, uzrokovana industrijskim napretkom i poboljšanjem životnog standarda, vodi ka iscrpljivanju prirodnih resursa i zagađenju okoline, što indirektno doprinosi globalnim klimatskim promenama. S obzirom na to da se u Republici Srpskoj oko 51,8% ukupne energije koristi u građevinskom sektoru, jedan od ključnih i dugoročnih ciljeva je istraživanje energetske efikasnosti zgrada. Glavni cilj ovog istraživanja je identifikacija reprezentativnih uzoraka postojećih stambenih zgrada u Banjaluci, koje bi služile kao referentni modeli za primenu mera energetske optimizacije. U ovom radu se analiziraju klimatski uslovi u Banjaluci, koji su bitni za energetsku optimizaciju zgrada. Istraživanje pruža informacije o odgovarajućim materijalima za energetsku optimizaciju, kao i preporuke i metodologiju za njenu primenu na postojećim stambenim zgradama u Banjaluci i šire. Projektovanje i implementacija mera za energetsku optimizaciju i obezbeđivanje toplotne udobnosti zahteva da arhitekte i ostali stručnjaci koji učestvuju u projektovanju imaju adekvatna znanja o ovim merama i mogućnostima njihove primene. Cilj je analizirati parametre energetske efikasnosti, specifičnu potrošnju energije za grejanje i emisiju CO2 reprezentativnih uzoraka, analizirati mere obnove kroz energetsku i ekonomsku analizu odgovarajućih materijala dostupnih na tržištu Bosne i Hercegovine i definisati referentne modele obnove zgrada. Rad prikazuje analize energetskih ušteda i isplativosti primenjenih mera za energetsku optimizaciju na konkretnim primerima. U cilju poboljšanja regulative u Republici Srpskoj, rezultati istraživanja pružaju adekvatan predlog za postavljanje granica/dozvoljenih vrednosti koeficijenata prolaza toplote za klimatske uslove Banjaluke. Istraživanje analizira tehničke i ekonomske parametre odabranih materijala i mera za energetsku optimizaciju zgrada i identifikuje konkretne unapređenja na reprezentativnim uzorcima postojećih stambenih zgrada u Banjaluci. Primijenjeni metodološki pristup i rezultati omogućavaju sagledavanje parametara koji utiču na potrošnju energije za grejanje u zgradama i formiranje referentnih modela obnove zgrada.