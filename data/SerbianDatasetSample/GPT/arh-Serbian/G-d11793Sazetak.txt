Ova doktorska disertacija će se fokusirati na istraživanje procesa kreiranja modela arhitektonsko-tehnoloških intervencija za prilagođavanje ruralnih oblasti na klimatske promene na različitim lokalnim nivoima. Modeli definisani na ovaj način biće analizirani iz perspektive različitih teorijskih pristupa, uz proučavanje i pozicioniranje koncepta arhitektonsko-tehnoloških intervencija u kontekstu lokalnog, ruralnog i klimatskih promena. Specifičan segment ovog rada predstavlja analiza seoske arhitekture i ruralizma, ilustrovana kroz studiju slučaja regije Zapadnog Pomoravlja, kao i studija izvodljivosti definisanih lokalnih modela na navedenom području. Rad naglašava paralelno proučavanje više lokalnih faktora koji su relevantni kako za definisanje lokalnog konteksta, tako i za vrednovanje arhitektonsko-tehnoloških intervencija. Istraživanje ispituje mogućnost generisanja univerzalnog metoda za kreiranje lokalnih modela arhitektonsko-tehnoloških intervencija u kontekstu klimatskih promena.