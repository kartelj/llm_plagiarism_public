Performanse u energetici zgrada su rezultat uticaja mnogih faktora tokom njihovog životnog veka: od zakona i propisa prema kojima su projektovane i izgrađene, preko kvaliteta izgradnje i upotrebljenih materijala, do održavanja i mogućih unapređenja. Da bi se formirale strategije upravljanja građevinskim fondom zasnovane na principima održivog razvoja i energetske efikasnosti, neophodno je analizirati stanje i utvrditi stvarne energetske karakteristike zgrada. Doktorska disertacija se fokusira na istraživanje strukture i energetskih performansi omotača višeporodičnih stambenih zgrada u Srbiji, izgrađenih nakon Drugog svetskog rata. Početak rada se bazira na analizi materijalnih i konstruktivnih karakteristika zgrada, kao i relevantne regulative, uz utvrđivanje odgovarajuće periodizacije. Za svaki definisani period, identifikovani su tipični fasadni sklopovi koji su detaljno istraženi kroz proučavanje tehničke dokumentacije, proračun energetskih performansi i terensko istraživanje koristeći termovizijsko snimanje. Detaljno su istražene i opisane specifičnosti korišćene metode, kako na teoretskom, tako i na praktičnom nivou. Identifikovani su relevantni faktori uticaja, mogućnosti primene u arhitekturi i navedena ograničenja sa objašnjenjima najčešćih grešaka i neodgovarajućih tumačenja. Da bi se metoda pravilno primenila, definisane su procedure i date odgovarajuće preporuke. Istraživanje energetskih performansi je sprovedeno proračunom relevantnih parametara na osnovu važeće zakonske regulative, korišćenjem simulacionih metoda i termovizijskim snimanjem. Izvršena je poređenje dobijenih rezultata uz odgovarajući komentar i formiran je katalog tipičnih slučajeva.