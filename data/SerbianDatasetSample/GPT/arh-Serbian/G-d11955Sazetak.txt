Ova studija se bavi definicijom performativnosti arhitekture kroz prizmu studija izvođenja, sa namerom da objasni uspostavljene veze, prikaže njihovo poreklo, kao i potencijalne načine njihovog tumačenja. Uzimajući u obzir da performativnost generalno obuhvata konceptualnu i operativnu stvarnost, ova disertacija istražuje metode kojima je arhitektura prešla granice formalnog pristupa u procesu projektovanja, čime se identifikuju, analiziraju i diskutuju promenljivost i nestabilnost granica unutar kojih arhitektonske ideje i značenja komuniciraju na socijalnoj i kulturnoj sceni. Savremeni pristup razmatranju trenutne situacije u arhitekturi proizlazi iz definisanja prirode uspostavljenih veza između performativnosti i arhitekture koje nisu ograničene samo na vizuelne i formalne manifestacije, već se odnose i na zajedničku suštinsku koncepciju.