Ova studija se zasniva na ideji da je u procesu (koji je prvobitno predložio i opisao K. Bovil) određivanja ritma u arhitektonsko-urbanističkim kompozicijama kroz upotrebu fraktalnih objekata kao matematičkih modela prirodnog ritma, ključan izbor odgovarajućeg fraktalnog objekta. Ovaj objekat će se kasnije pojaviti kao matematički model ritma, što je od suštinskog značaja za pravilno sprovođenje procesa i postizanje željenog rezultata, odnosno ritma sa specifičnim karakteristikama. Cilj istraživanja je da identifikuje, analizira i naučno objasni parametre koji su relevantni pri izboru fraktalnog objekta (ili više njih), kako bi se nakon procesa dobijen ritam koji je sličan prirodnom ritmu.

Dve vrste fraktalnih objekata, obe iz klase slučajnih fraktala: frakcijske Braunove funkcije i slučajne grudvice, biće razmatrane, jer su u naučnoj literaturi prepoznate kao prihvatljivi matematički modeli za mnoge oblike i procese u prirodi. Parametri koji utiču na izbor fraktalnog objekta su svojstva ritma koji treba odrediti, kao i svojstva samih fraktalnih objekata. Ovde je ključna veza između ovih svojstava, sa osnovnom pretpostavkom da za određeni ritam elemenata arhitektonsko-urbanističke kompozicije, postoje fraktalni objekti koji se mogu smatrati više ili manje pogodnim, ili se uopšte ne mogu smatrati potencijalnim matematičkim modelima ritma.

Istraživanje se oslanja na rezultate D.Gentner o analogiji, tačnije, na njenu teoriju mapiranja struktura. Svojstva ritma u arhitektonsko-urbanističkim kompozicijama koja će uticati na procenu prihvatljivosti fraktalnog objekta kao modela ritma i prema kojima će se izvršiti topologija mogućih slučajeva ritma, su: broj prostorno-vremenskih odrednica ili dimenzija potreban, i dovoljan, da se specificira položaj, u višestrukom javljanju entiteta, svakog pojedinog entiteta arhitektonsko-urbanističke kompozicije; zatim, da li su sve izabrane vrednosti vizuelnog svojstva u istoj meri prihvatljive ili poželjne kao i da li su svi mogući intervali između izabranih vrednosti u istoj meri prihvatljivi ili poželjni, odnosno, postoji li uslovljenost vizuelnih svojstava i njihovih mogućih intervala nekim relevantnim aspektom arhitektonsko-urbanističke kompozicije, i ulogom koju u tome ima posmatrani entitet; kakav je uzajamni odnos sličnosti izabranih vrednosti vizuelnog svojstva posmatranog elemenata kompozicije; koji je broj izabranih vrednosti vizuelnog svojstva.

Svojstva frakcijskih Braunovih funkcija i slučajnih grudvica će se ispitivati u odnosu na njihovu prihvatljivost kao modela u procesu. Takođe, pokazaće se da će se ritam generisan na ovaj način i označen kao nenegzaktan, zbog prisutne komponente slučajnosti, vizuelno procenjivati kao - prirodan, a istovremeno i kao kompleksniji ili nepravilniji od ritmova koji su ovde označeni kao egzaktni. Takođe, pokazaće se na koji način se izborom fraktalnog objekta kao modela ritma sa određenim matematičkim svojstvima može uticati na vizuelnu kompleksnost generisanog ritma, a tako, pretpostavljeno je, i na estetsku percepciju takvog ritma.