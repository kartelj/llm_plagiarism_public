Ova studija analizira energetske karakteristike hotelskih zgrada atrijumskog tipa u klimi Beograda. Njen cilj je da istraži kako atrijum utiče na energetske zahteve hotela za grejanje i hlađenje, kao i da proceni doprinos mera za unapređenje energetske efikasnosti na jednom od četiri predložena modela. Energetske osobine objekata su utvrđene kroz upotrebu EnergyPlus simulacione platforme, uzimajući u obzir parametre termalne udobnosti i klimatske podatke za Beograd. Izvršena je komparacija odabranih rezultata prema određenim kriterijumima, kao i prema više kriterijuma istovremeno. Rangiranje predloženih modela prema više kriterijuma je sprovedeno u prvom koraku korišćenjem PROMETHEE metode za višekriterijumsko odlučivanje, dok je finalno rangiranje modela izvršeno Borda metodom za grupno odlučivanje. Metodologija ovog istraživanja uključuje kreiranje hipotetičkih modela hotelskih zgrada sa atrijumom, numeričku simulaciju njihovih energetskih performansi, komparativnu analizu rezultata i rangiranje predloženih alternativa sa stanovišta energetske efikasnosti zgrade. Glavni cilj ovog istraživanja je da istraži kako atrijum različitih oblika, orijentacija i struktura omotača utiče na energetske karakteristike hotelskih zgrada i da identifikuje energetski najefikasniji model hotelske zgrade sa atrijumom za klimatske uslove Beograda.