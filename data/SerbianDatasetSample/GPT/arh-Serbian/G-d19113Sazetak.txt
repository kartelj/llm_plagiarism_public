Ovaj rad se fokusira na proučavanje veze između vernakularne arhitekture Srbije i njenog tumačenja tokom devetnaestog i dvadesetog veka. Prethodna istraživanja vernakularne arhitekture Srbije su se uglavnom koncentrisala na analizu njenih formalnih osobina, ili na njen nacionalni identitet. Zbog toga je u ovom radu akcenat na analizi vernakularne arhitekture Srbije u kontekstu vernakularnog graditeljstva generalno, kao i na tumačenju iste u arhitekturi devetnaestog i dvadesetog veka. Konačni cilj analize ove veze je da se sagledaju okviri i osnove za tumačenje i razumijevanje vernakularne arhitekture Srbije i vernakularne arhitekture uopšte, kao i uticaj koji je tumačenje devetnaestog i dvadesetog veka imalo na vernakularno graditeljstvo u Srbiji u to vreme. Osnovna pretpostavka rada je da su interpretacije razmatranog perioda uticale na postepeno nestajanje vernakularnih graditeljskih praksi. S druge strane, rad se takođe bavi potencijalima i mogućnostima za primenu određenih vrednosti i principa vernakularnog stvaralaštva u savremenu arhitektonsku teoriju i praksu.