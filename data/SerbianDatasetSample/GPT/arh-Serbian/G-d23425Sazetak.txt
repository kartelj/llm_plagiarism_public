Ova studija analizira energetske karakteristike fasada poslovnih zgrada modeliranih parametarski, prilagođenih klimatskim uslovima Beograda. Fasadni dizajn je utvrđen kroz algoritam razvijen u softveru za "vizuelno programiranje" po imenu "Dynamo". Softver "Refinery" koristi podatke iz ovog algoritma da bi testirao različite opcije sa promenljivim vrednostima veličine i distribucije otvora na fasadi, za prethodno definisane ciljne funkcije (povezane sa količinom direktne dnevne svetlosti), koristeći metaheuristički optimizacioni metod - "genetski algoritam". Na osnovu procene rezultata, bira se najefikasnije rešenje, koje se dalje poboljšava uvođenjem senila, čija promenljiva dužina se određuje kroz dodatnu optimizaciju koristeći genetski algoritam, za slične ciljne funkcije. Rezultati svih optimizacija se koriste za izradu sedam hipotetičkih modela sa realističnim karakteristikama, u "BIM" softveru "Revit". Svi modeli se na kraju testiraju preko online platforme za energetske simulacije - "Green Building Studio", a zatim se upoređuju dobijeni rezultati. Glavni cilj je pronalaženje energetski najefikasnijeg dizajna fasade poslovne zgrade za klimatske uslove Beograda. Metodološki pristup uključuje optimizaciju fasade koristeći genetski algoritam, izradu hipotetičkih modela poslovnih zgrada, numeričku simulaciju njihovih energetskih performansi, komparativnu analizu rezultata i rangiranje predloženih rešenja na osnovu energetskih karakteristika.