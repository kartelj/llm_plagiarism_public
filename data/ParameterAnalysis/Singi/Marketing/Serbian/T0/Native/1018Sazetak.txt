Disertacija pod nazivom Problemi utvrđivanja vrijednosti malih i srednjih preduzeća u različitim fazama životnog ciklusa preduzeća predstavlja zna- čajan doprinos u metodičko-metodološkom smislu povezivanju dva neistražena fenomena poslovne ekonomije. U UVODU rada dat je naglasak na predmet i cilj istraživanja, problem, hipoteze, metode i očekivani doprinos istraživanja. U pr- vom dijelu rada pod nazivom TEORETSKI OKVIR: PREGLED DOSADAŠNJIH ISTRAŽIVANJA NA POLJU INTERAKCIJE FAZA RAZVOJA I UTVRĐIVA- NJA VRIJEDNOSTI MALIH I SREDNJIH PREDUZEĆA ukazano je na važnost i značaj malih i srednjih preduzeća za razvoj privrede zemalja, a posebno u tran- zicijskom i posttranzicijskom periodu, koji karakerišu fuzionisanja, reinžinjering, restrukturisanje i downsizing. Ovim savremenim izazovima iz poslovnog okruženja moguće je odgovoriti adekvatnom politikom razvoja malih i srednjih preduzeća. Svjesnost da su različiti problemi prisutni u različitim fazama razvoja preduzeća opredjeljuje nužnost ispitivanja njihovog uticaja na vrijednost preduzeća. Da bi na adekvatan način povezali ove dvije oblasti kako bi ih mogli istražiti odvojeno je izvršena sistematizacija u okviru metodologije na metodičke koncepte i metodologije procjene vrijednosti malih i srednjih preduzeća i dija- gnostifi kovanja razvoja malih i srednjih preduzeća. Metodički koncepti procjene vrijednosti malih i srednjih preduzeća uključuju metode i metodologiju procje- ne vrijednosti malih i srednjih preduzeća. Metode koje su korištene za potrebe ovog rada su: metod utvrđivanja knjigovodstvene vrijednosti, metod uvrđivanja prinosne vrijednosti i metod utvrđivanja likvidacione vrijednosti. Metodologija se sastoji od tri faze: pripremna faza, izvedbena faza i zaključna faza. Metodički koncepti dijagnostifi kovanja razvoja malih i srednjih preduzeća uključuju modele i metodologiju dijagnostifi kovanja razvoja malih i srednjih preduzeća. Modeli koji su korišteni za potrebe ovog rada su: modeli utvrđivanja promjene metamorfoze, modeli utvrđivanja promjene ponašanja i modeli utvrđivanja promje- ne strukture. Metodologija se sastoji od tri faze: upravljanje razvojem, dijagnostifi kovanje razvoja i usmjeravanje razvoja. U drugom dijelu rada pod nazivom: METODOLOŠKI OKVIR: PREGLED DOSTUPNE METODOLOGIJE NA PO- LJU INTERAKCIJE FAZA RAZVOJA I UTVRĐIVANJA VRIJEDNOSTI MA- LIH I SREDNJIH PREDUZEĆA upućuje na izbor metodološkog okvira. Meto- dološki okvir uz primjenu saintgallenske metodologije razvoj malih i srednjih preduzeća posmatra kao slijed četiri idealnotipska modela razvoja sa propisanim kriterijima. Na temelju kriterija utvrđeno je da li su preduzeća iz posmatranog uzorka od 55 malih i srednjih preduzeća u jednoj od četiri faze. Iz navedenog uzorka 15 preduzeća je odbačeno jer nije bilo moguće odrediti u kojoj fazi se tačno nalaze, tako je preostalih 40 preduzeća iz uzorka raspoređeno u četiri idealno- tipske faze i to po 10 malih i srednjih preduzeća u svakoj fazi. Za svako preduzeće su utvrđene knjigovodstvena vrijednost, prinosna vrijednost i likvidaciona vrijednost. Nakon toga je na temelju sintetičke i analitičke ocjene uspješnosti malih i srednjih preduzeća ocjenjena uspješnost malih i srednjih preduzeća primjenom Klaricekovog DF modela i Belakovog BEX modela te predviđeno poslovanje u budućnosti prmjenom Klaricekovog Quick Test modela. U trećem dijelu rada pod nazivom: APLIKATIVNI OKVIR: PREGLED AKTUELNOG ISTRAŽIVANJA NA POLJU INTERAKCIJE FAZA RAZVOJA I UTVRĐIVANJA VRIJED- NOSTI MALIH I SREDNJIH PREDUZEĆA testirane su postavljene hipoteze i to centralna i četiri pomoćne hipoteze. U ovom dijelu pokazana je opravdanost interakcije faza razvoja i utvrđivanja vrijednosti malih i srednjih preduzeća te izbor predložene metodologije. U ZAKLJUČKU rada prezentovana je sinteza istraživanja sa najznačajnim nalazima do kojih se došlo u radu kao i prezentova ne preporuke i smjernice za buduća istraživanja. 