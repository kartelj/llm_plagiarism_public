Cilj ove teze je da istakne mogućnost korišćenja ARIMA modela za prognoziranje cena sirove nafte, kao i upravljanje tržišnim rizikom kroz VaR metodu u naftnim kompanijama, i njihovu integraciju u složen sistem upravljanja kompanijama u sektoru proizvodnje, prerade i distribucije sirove nafte. Svaka kompanija, uključujući i naftne, ima zadatak da maksimizira profitabilnost, ostvari planiranu stopu ili kontinuirano ostvaruje dobit bez obzira na vreme i uslove poslovanja. Održavanje tržišnog rizika unutar prihvatljivih granica je ključni zadatak koji obavezuje menadžment kompanija da, optimizujući izvore sredstava, uzimajući u obzir iznose, rokove i cene, pravovremeno preduzmu korektivne mere i minimiziraju navedene rizike. Rezultati podržavaju tvrdnju da je za održavanje tržišnog rizika naftnih kompanija na prihvatljivom nivou, unutar prihvatljivih granica, neophodno koristiti odgovarajuće modele za prognoziranje kretanja cena nafte i upravljanje rizicima u poslovanju sa sirovom naftom, što je, u vreme nestabilnog poslovanja, dobra osnova za donošenje budućih odluka privrednih subjekata. Buduća istraživanja će obuhvatiti implementaciju drugih postojećih, ali i novih modela, metoda, kao i njihovu kombinaciju, testiranje ekstremnih događaja za predviđanje cena sirove nafte i upravljanje tržišnim rizicima u poslovanju kompanija u sektoru proizvodnje, prerade i distribucije sirove nafte. Kako bi se obezbedio kontinuitet u snabdevanju i održavanje obaveznih rezervi sirove nafte na zahtevanom nivou, buduća istraživanja će uključiti rizik zemlje i energetsku sigurnost, kao preduslov za funkcionisanje privrede i svih njenih subjekata, kao i potencijalnih korisnika ovog ograničenog resursa.