Disertacija se bavi delom relativno neistražene oblasti uticaja procesa štampe i pakovanja na karakteristike štampanih fleksibilnih materijala za pakovanje, kao i određivanjem njihovih vrednosti kroz primenu odgovarajućih metoda višekriterijumske evaluacije. Na osnovu ispitivanja i analize eksperimentalnih uzoraka fleksibilnih materijala za pakovanje, procenjene su i upoređene njihove promenljive veličine. U procesu istraživanja i evaluacije postavljena su ograničenja koja se prvenstveno odnose na odabrane tipove materijala za pakovanje i vrstu pakovanog sadržaja. Rezultat ovakve evaluacije su transparentne sume vrednosti pojedinačnih varijanti štampanih fleksibilnih materijala za pakovanje, gde se za svaki materijal može izračunati kvalitet ispunjenja zahteva za određene prehrambene proizvode.