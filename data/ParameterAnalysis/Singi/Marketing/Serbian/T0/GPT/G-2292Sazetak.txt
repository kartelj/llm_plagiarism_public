Tema disertacije je teorijsko-empirijska studija velikih javnih preduzeća u Srbiji, sa specifičnim naglaskom na efikasnost njihovog funkcionisanja, kao i kritički pregled procesa privatizacije tih preduzeća u Srbiji i tranzicionim zemljama. Rad se fokusira na metode privatizacije i formuliše strategijske preporuke za taj proces. U disertaciji se definiše ciljna funkcija javnog preduzeća, upoređuje se efikasnost privatnog i državnog vlasništva u javnim preduzećima, analizira se korporativno upravljanje u javnim preduzećima i istražuje se uloga i značaj javnih preduzeća u svetu i njihova privatizacija. Rad se takođe bavi pitanjima primene modernih menadžerskih alata u upravljanju ovim preduzećima i analizira njihov uticaj na poboljšanje performansi. Posebno se ističu pitanja važnosti javno-privatnih partnerstava i potrebe za korporatizacijom javnih preduzeća. Naglašava se važnost privatizacije u postizanju veće efikasnosti i poboljšanja poslovnih rezultata javnih preduzeća. Izražava se stav prema pitanjima privatizacije i korporatizacije javnog preduzeća "Elektroprivreda" i akcionarskog društva "Telekom".