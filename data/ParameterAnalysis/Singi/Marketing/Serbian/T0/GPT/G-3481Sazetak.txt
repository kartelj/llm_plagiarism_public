Tema doktorske disertacije biće ispitivanje upotrebe modernih finansijskih koncepta u poslovanju srpskih kompanija. U okviru disertacije, proučavaće se koncepti kao što su budžetiranje kapitala i tehnike budžetiranja kapitala, određivanje troškova kapitala, politika zaduživanja i struktura kapitala kompanija u Srbiji. Njihova upotreba biće testirana u empirijskom delu rada, analizom uzorka od 65 kompanija, u periodu od 2013. do 2017. godine. Empirijski deo istraživanja sastoji se od dva dela: 1) analiza odgovora finansijskih direktora (CFO) na upitnik poslat putem e-maila u periodu od 2015. do 2017. godine i 2) analiza indikatora zaduženosti i profitabilnosti kompanija iz uzorka, koja uključuje relevantne dokumente kao što su BS, BU, Napomene uz finansijske izveštaje i Godišnje izveštaje o poslovanju u periodu od 2013. do 2017. godine. Ispitivaće se faktori kao što su veličina kompanije, poreklo kapitala, starost finansijskog direktora itd. i njihov uticaj na donošenje investicionih i finansijskih odluka. Dodatna vrednost ovog rada je u poređenju dobijenih rezultata sa međunarodnim istraživanjima na slične teme.