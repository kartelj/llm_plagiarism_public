Doktorski rad se fokusira na relativno neispitan segment uticaja procesa štampe i pakovanja na osobine štampanih fleksibilnih materijala za pakovanje, kao i na utvrđivanje njihovih vrednosti kroz primenu odgovarajućih multikriterijumskih metoda procene. Na osnovu testiranja i analize eksperimentalnih modela fleksibilnih materijala za pakovanje, procenjene su i komparirane njihove promenljive veličine. U procesu ispitivanja i ocenjivanja postavljena su ograničenja koja se pretežno odnose na odabrane vrste materijala za pakovanje i tip pakovanog sadržaja. Rezultat ove vrste ocene su transparentne ukupne vrednosti pojedinačnih varijacija štampanih fleksibilnih materijala za pakovanje, gde se za svaki materijal može izračunati kvalitet ispunjenosti zahteva za pojedine prehrambene proizvode.