'Bez međunarodnog finansiranja u današnjem ekonomskom okruženju ne može se zadovoljiti potrebe savremenog društva. Ova doktorska disertacija analizira međunarodno finansiranje od strane Evropske banke za obnovu i razvoj, organizacije za investicije u evropskoj ekonomiji, i njegov uticaj na ekonomiju Srbije. Pomoć ove vrste u centralnoj i istočnoj Evropi je počela od 1990. godine sa formiranjem Evropske banke za obnovu i razvoj. U Srbiji, finansiranje od strane međunarodnih investicionih institucija nije novost, a od 2001. godine postaje prisutno nakon ukidanja sankcija od strane međunarodne zajednice. Bez ovog sektora, stanje srpske ekonomije i dinamika aktivnosti tokom tranzicije, nakon ekonomskih sankcija i značajnog pada BDP-a tokom 90-ih godina, bilo bi nepovoljnije. Komplikovani ekonomski odnosi, nove tehnologije i proizvodnje zahtevaju dodatni izvor finansiranja, što je osnovna tema ove disertacije. Cilj istraživanja je proučavanje značaja i potrebe ovakvih institucija, njihovih investicija, i doprinos njihovom unapređenju. Sve zemlje centralne i istočne Evrope su sarađivale sa Evropskom bankom za obnovu i razvoj kroz investicione kredite, zajedničko finansiranje projekata, zajednička ulaganja u različite sektore, sa ciljem tranformisanja nacionalne ekonomije u tržišnu i povezivanja sa budućim jedinstvenim tržištem Evrope. Osnovna pretpostavka ovog istraživanja je da se nacionalna ekonomija ne može oporaviti bez dobro osmišljenog zaduživanja kod međunarodnih finansijskih institucija, uz odgovarajući monitoring i kontrolu. Složenosti poslovnih odnosa i kompleksnosti poslovnih situacija zahtevaju fiskalnu održivost i monetarnu stabilnost kao preduslov ovakvog finansiranja. Influx profitabilnih i pouzdanih međunarodnih investicija pomaže rast i razvoj ekonomije. Ne može se zamisliti razvoj ekonomija u tranziciji bez dodatnog međunarodnog finansiranja. Sve ekonomije koje su sarađivale sa EBRD su imale iznad prosečan ekonomski rast i bolje rezultate poslovanja nego za vreme recesije. Mali broj stručnjaka u našoj zemlji je upoznat sa značajem naše saradnje sa EBRD, uprkos koristi od te saradnje, a mora se izgraditi racionalan odnos prema kreditnom zaduženju zemlje. Ova disertacija analizira stepen uticaja investicija koje su realizovane u saradnji sa EBRD na ekonomski oporavak i tranziciju ekonomije Srbije i faktore koji su na to uticali, i pokazuje pozitivnu korelaciju između ovih invesitcija i rasta BDP, kao i pozitivan doprinos investicija EBRD rastu BDP Srbije. Analiza je potvrdila pozitivan uticaj EBRD na oporavak ekonomije i proces tranzicije kroz finansiranje i savetodavne usluge. Kroz detaljan prikaz ekonomskih kretanja i primeri realizacije projekata, disertacija ukazuje na prednosti saradnje sa Evropskom bankom za obnovu i razvoj, i naglašava potrebu za unapređenjem ove saradnje.'