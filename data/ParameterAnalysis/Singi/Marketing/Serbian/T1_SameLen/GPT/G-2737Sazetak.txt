"Srbija raspolaže sa mnoštvom turističkih atrakcija različitih struktura, bogate istorije i očuvanih resursa. Ipak, turistička ponuda Srbije ne dolazi dovoljno do izražaja na međunarodnom tržištu i nije u potpunosti razvijena i komercijalno iskorišćena. Da bi se bolje pozicionirali na tom tržištu, potrebno je unaprediti konkurentnost sektora, što iziskuje velika finansijska ulaganja. Srbija, kao mnoge druge zemlje u razvoju, vidi potencijal za razvoj turizma kroz strane investicije, poboljšanje turističke ponude, povećanje izvoza i zapošljavanja, kao i sprečavanje migracija iz nerazvijenih regiona gde se turizam, zbog očuvanosti resursa, može više razvijati. U ovom radu se pristupa detaljnoj analizi faktora koji su važni za privlačenje stranih investicija u turistički sektor Srbije. Kroz benchmark analizu konkurentske zemlje, procenjuje se kako su ove zemlje povećale udeo stranih investicija u ovoj oblasti i kakve rezultate postižu, a zatim se upoređuje sa pozicijom Srbije. Na osnovu sprovedene ankete, dolazi se do zaključka o zadovoljenosti faktora privlačnosti za strane investicije u turizam Srbije i identifikuju se kritični faktori na kojima je potrebno prioriteno raditi. Na kraju se vrši istraživanje konkurencije lokalne destinacije kroz Porterov model pet sila prilagođen za ovaj sektor, prepoznaju se prilike za jačanje pozicije destinacije u odnosu na pet sila i kroz SWOT analizu se identifikuju snage, slabosti, prilike i pretnje te destinacije, a na osnovu toga se definišu aktivnosti koje su potrebne za privlačenje stranih investicija sa ciljem povećanja konkurentnosti. Cilj disertacije je da pruži pomoć u pronaći odgovor na pitanje kako privući strane investicije u turistički sektor Srbije, odnosno koje mere treba preduzeti za unapređenje postojeće situacije radi povećanja konkurentnosti tog sektora. "