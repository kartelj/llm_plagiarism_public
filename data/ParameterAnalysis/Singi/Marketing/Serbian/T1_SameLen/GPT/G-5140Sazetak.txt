Turističko tržište je sve više konkurentno. Destinacije sa superiornom ponudom i vrednošću postaju lokacije na kojima turisti biraju da se upute. Lanac vrednosti banjskih destinacija obuhvata sve aktivnosti koje se preduzimaju da bi se pružile usluge turistima. Izvršitelji tih aktivnosti su karike u lancu vrednosti koji lancem reakcija i aktivnosti pružaju turistima celokupan banjski proizvod. Ekonomski subjekti na strani ponude teže kompetentnijim aktivnostima da bi kreirali kvalitetniji delimični proizvod. Kroz kolektivni nastup svih ekonomskih subjekata na banjskoj destinaciji, turistima se nudi integralni banjski proizvod sastavljen od brojnih delimičnih proizvoda. Kroz analizu banja u poznatim evropskim državama i poređenju sa srpskim banjama, predstavljeno je mesto, uloga i značaj srbijanskih banja. Uporednom analizom identifikovane su glavne prednosti i nedostaci u lancu vrednosti banja u Srbiji. Ključna prednost srpskih banja je izuzetan prirodni potencijal koji one poseduju, kojem bi se sa sistemskim pristupom mogao bolje promovisati.