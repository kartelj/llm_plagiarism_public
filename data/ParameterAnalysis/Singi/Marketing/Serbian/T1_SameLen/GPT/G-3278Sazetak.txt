Kada se promatra kruzing turizam, sve je izraženiji fokus kruzing kompanija na kvalitetu kruzing iskustva, budući da kvaliteta kruzing iskustva ima značajan uticaj na ukupno zadovoljstvo turista i njihovo buduće ponašanje. S obzirom na važnost kvaliteta kruzing iskustva, u ovom radu će se istražiti njegova priroda, njegove determinante i posledice. Istraživačka problematika se odnosi na razumijevanje prirode kvaliteta kruzing iskustva, tačnije, na pronalaženje metodoloških postupaka mjerenja kojima bi se istražile njegove determinante i posledice. U ovom naučnom istraživanju, autor je odabrao holistički pristup prilikom analize pretpostavke da se model Uslužnog pozorišta (performans kruzera) i kvalitet usluge (dimenzije kvaliteta) mogu koristiti kao komponente za uspešno dizajniranje kvalitetnog kruzing iskustva. Istraživanje se temeljilo na sledećim istraživačkim filozofijama: postmodernizam, postpozitivizam i interpretivizam, uz upotrebu odgovarajućih kvantitativnih i kvalitativnih tehnika prikupljanja podataka. U skladu sa istraživačkim filozofijama, istraživački pristup u ovom radu je konstruiran na kombinaciji indukcije i dedukcije. Strukturalno modeliranje je korišćeno u svrhu testiranja konceptualnog modela i rezultati su potvrdili da zaposleni, gosti, uslužni ambijent i kvalitet usluge su faktori kruzing iskustva i emocija koje su proživljene, međutim, samo proživljene emocije imaju pozitivan uticaj na ukupno zadovoljstvo i buduće ponašanje. Priroda kvaliteta kruzing iskustva je tema kojoj nije posvećena dovoljna pažnja u naučnim zajednicama. Na temelju toga se može zaključiti da je ovo istraživanje doprinelo ontologiji kvaliteta kruzing iskustva i razvoju teorije kvaliteta kruzing iskustva. Budući da je istraživanje sprovedeno na kruzeru u saradnji sa gostima sa kruzera, može se smatrati da su svi aspekti za dalju praktičnu primenu u velikoj meri uzeti u obzir. Na temelju toga možemo sa visokom sigurnošću tvrditi da su rezultati istraživanja od velikog menadžerskog značaja jer se stečeni podaci, rezultati istraživanja, uvidi i preporuke mogu primjeniti i u praksi.