'Istraživanje razvoja turizma u urbanim sredinama postalo je ključno pitanje proteklih nekoliko desetljeća. Motivacija istraživača iz oblasti turizma, proizlazi iz potrebe da se potvrdi značaj urbanog okruženja kao turističkih destinacija sa visokim stepenom multifunkcionalnosti prostora i resursa. Turizam u gradovima je jedan od inovativnih načina iskorišćenja postojeće strukture resursa u cilju razvijanja novog turističkog proizvoda, koji će poboljšati konkurenciju gradova na turističkoj scebi. Gradovi imaju komparativnu prednost u pružanju turizma, jer mogu da obezbede odgovarajući doživljaj i iskustvo turistima različitih demografskih profila i različitih travel motiva. Pored toga, sezonalnost je manje izražena u urbanim sredinama u odnosu na druge turističke destinacije, što ukazuje na stabilan i konstantan dotok turista. Savremeni trendovi u turizmu upućuju na rastuću potrebu turista za kraćim odmorima, koje u većini slučajeva provode u gradovima - takozvana city break putovanja. Ovaj trend povećava atraktivnost gradova kao turističkih destinacija, što dalje utiče na postizanje ciljeva mnogih aktera u turističkoj ponudi. Fokus ove doktorske disertacije je razvoj turizma u gradovima Srbije. Da bi se pridružila objektivnom i analitičkom pristupu ove teme, u radu je izvršena temeljna analiza turističke ponude ključnih aktera u razvoju turizma u urbanim sredinama. U radu su predstavljeni rezultati empirijskih istraživanja provedenih sa turističke ponudne strane, kao i sa strane potražnje, u cilju shvatanja stavova bitnih interesnih grupa i donošenja zaključaka o trenutnom stanju turizma u gradovima i za pružanje smernica za unapređenje istog. Ispitivanje stavova turista sprovedeno je sa namerom da se uoče nivoi kvaliteta turističke ponude gradova u Srbiji. Anketa među ključnim akterima turističkog razvoja u gradovima i zaposlenim u relevantnim državnim institucijama sprovedena je kako bi se analizirali njihovi stavovi o važnosti određenih resursa za razvoj turizma u gradovima, ali i o ključnim problemima razvoja i načinima za postizanje bolje konkurentnosti Srbije na turističkom tržištu. Cilj ove doktorske disertacije je da, pored objektivne procene stepena razvoja turizma u gradovima, pruži odgovor na pitanje kako unaprediti razvoj turizma u urbanim sredinama Srbije. '