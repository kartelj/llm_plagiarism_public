'Nedostatak finansija i nemogućnost plaćanja obaveza pozitivno utiču na rukovođenje firme, njenim vlasnicima, snabdevačima, kupcima i drugim učesnicima u poslovanju. Korišćenjem postupka stečajne reorganizacije, efektivan stečajni zakon doprinosi preživljavanju firmi s finansijskim problemima, ali koje su ekonomski bitne. U tom smislu, ključna pitanja se vezuju za uticaj finansijskih problema i stečajne reorganizacije na metode korporativnog upravljanja i kako promene u tim metodama, u kombinaciji sa provedenom stečajnom procedurom i vremenom provedenim u stečaju, utiču na uspeh adoptiranih reorganizacionih planova. Svrha ove teze je da se ispitaju posledice finansijskih problema i stečajne reorganizacije na primarne metode korporativnog upravljanja u velikim i srednjim firmama koje su adoptirale reorganizacioni plan ili unaprijed pripremljen reorganizacioni plan u Srbiji u periodu od januara 2009. do juna 2015. Ova teza takođe ispituje koliko su uspešni adoptirani reorganizacioni planovi i unapred pripremljeni reorganizacioni planovi sa ciljem da se otkriju faktori koji mogu doprineti oporavku srpskog korporativnog sektora. Od ukupno 83 firme u uzorku, vlasnička struktura je promenjena u 18 firmi, dok je glavni menadžment promenjen u 32 firme. U analiziranim firmama, vlasnička struktura pre stečaja je promenjena nakon adoptiranja reorganizacionog plana, dok su se promene glavnog menadžmenta odvijale tokom stečajnog procesa i godinu dana neposredno posle usvajanja reorganizacionog plana. Logistička i OLS regresija pokazuju da su dva faktora uticala na promenu vlasničke strukture pre stečaja: likvidnost firme i involviranost vlasnika u vođenje firme s finansijskim problemima pre otvaranja stečaja. Pored toga, rezultati logističke i OLS regresije pokazuju da su veličina firme i proces korišćen u stečaju uticali na promenu glavnog menadžmenta u velikim i srednjim srpskim firmama s finansijskim problemima. Uticaj drugih analiziranih faktora na vlasničku i menadžersku strukturu pre stečaja nije bio bitno značajan. Što se tiče uspešnosti stečajne reorganizacije u Srbiji, rezultati u ovoj tezi pokazuju da je 75% analiziranih firmi u procesu reorganizacije, dok je kod 25% ponovo otvoren stečaj nakon usvajanja reorganizacionog plana ili unapred pripremljenog reorganizacionog plana. Imenovanje odbora poverilaca ili slične organizacije sa manje clanova posle usvajanja reoganizacionog plana ili unapred pripremljenog reorganizacionog plana može doprineti boljem uspehu usvojenih reorganizacionih planova u Srbiji. Konačno, rezultati analize predstavljeni u ovoj disertaciji pokazuju da se stečajna reorganizacija može koristiti kao efikasan alat za rehabilitaciju korporativnog sektora u tranzicionim zemljama. Ali, ovaj proces mora biti podržan promenama u praksi korporativnog upravljanja, institucionalnim i pravnim reformama.'
