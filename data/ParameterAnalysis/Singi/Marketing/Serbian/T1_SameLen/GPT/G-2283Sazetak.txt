Osnovna namera ovog rada jeste utvrđivanje pozicije Srbije u terminima konkurentnosti, analiziranje vladdinih politika za razvoj konkurentnosti Srbije, te razmatranje kako klasteri, kao sredstvo za jačanje konkurentnosti, utiču na regionalnu konkurentnost u Srbiji. Za proveru pretpostavki koristile su se metodologije Svetskog ekonomskog foruma, Centra za strategiju i konkurentnost, Univerziteta u Stokholmu i Evropske opservatorije za klaster. Analiza načina na koji jaki klasteri utiču na regionalnu konkurentnosti temelji se na utvrđivanju veze između snage klastera u regionima, merene putem RSE indikatora, i GDP per capita kao indikatora produktivnosti u sledećih pet država (naknadno referisano kao G-5): Mađarska, Bugarska, Grčka, Rumunija i Srbija. Rad koristi statističke podatke iz Zavoda za statistiku Srbije, EUROSTATa, Svetskog ekonomskog foruma i Evropske opservatorije za klaster. Rezultati analize pokazuju da je konkurentnost Srbije slaba, posebno u poređenju sa zemljama na sličnom razvojnom nivou, dok su vladine politike za unapređenje konkurentnosti slabije i nedovoljne. Od 20 analiziranih kategorija klastera u G-5 državama, 13 pokazuje pozitivnu vezu između jačine klastera u regionima i regionalne konkurentnosti.