'Istraživanje na temu posledica solarnog udara sprovedeno za potrebe ove disertacije pokazuje da najmoderniji sistemi zaštite elektroenergetskog sistema (EES) ne nude odgovarajuću zaštitu od solarne oluje veće snage. Oslobađanje magnetosfere Zemlje, solarni udar 2003. godine u Južnoafričkoj Republici (koja se geografski nalazi na sličnoj širini kao Srbija), oslabljivanje EES-a Venecuele 2019. godine od strane Sjedinjenih Američkih Država (SAD) sa namerom da destabilizuju državu, kao i kompleksna bezbednosna situacija Srbije – postavili su potrebu za predloženim strateškim restrukturiranjem srpskih EES-a kratkoročno sa namerom da se poboljša njihova otpornost. Velike poplave u maju 2014. godine koje su dugotrajno onesposobile Termoelektranu (TE) "Kolubara" i TE "Nikola Tesla A", dokazale su postojanje rizika za normalno funkcionisanje srpskog EES-a i od strane prirodnih katastrofa. Opsežno istraživanje kolapsa EES-a ukazalo je da koncept manjeg broja velikih proizvođača električne energije (EE) ima svoju slabu kariku u sistemu prenosa EE do krajnjeg korisnika, odnosno da zasićenje visokonaponskih transformatora može paralizovati čitav EES na period od 12 do 16 meseci (prema izveštaju Lloyda). U Južnoafričkoj Republici određena područja EES-a su postala operativna tek nakon četiri godine. Upravo ugrožavanje normalnog funkcionisanja privrede, tada masivni socijalni nemiri, kaos, anarhija mogu urušiti sistem bezbednosti države i su deo hibridnog ratovanja koji se sve više koristi. Istraživanje objavljenih radova iz Srbije pokazalo je da je srpski EES modern i da se kreće ka prelasku sa manjeg broja TE na veći broj proizvođača iz obnovljivih izvora energije (OIE) do 2030. godine. Od velike je važnosti da Srbija ne dozvoli da ima transparentnu slabost uzimajući u obzir kompleksan bezbednosni položaj na Balkanu. Ova disertacija je predstavila novi koncept stvaranja "stand by" energetski nezavisnih komuna (unutar postojećeg EES-a) koje će se oslanjati na snažni razvoj zanemarene industrijske energetike. Samo velike proizvodne kompanije su sposobne da ažuriraju svoje rezervne sisteme napajanja EE u kratkom roku, transformišu svoje termo-blokove u male termoelektrane i da lokalna distributivna mreža postane autonomna virtuelna mreža sa sopstvenim proizvođačima EE koji će biti nositelji energetski nezavisnih lokalnih samouprava. Istraživanje promena nivoa svesti menadžera u privredi Srbije, povezano sa solarnim udarom 2017. i 2018. godine (pre i posle objave u svim medijima), istaklo je potrebu za primenom novog Modela stvaranja energetski nezavisnih preduzeća radi brze implementacije koncepta energetski nezavisnih komuna. Vođe celog procesa su visoki menadžeri vodećih kompanija, njihova izvrsnost i pozicija moći u kombinaciji sa memetikom i kroni kapitalizmom čine mehanizam delovanja modela. Funkcionalnost modela je dokazana kroz hipotezu i četvrtu anketu sprovedenu među visokim menadžmentom u Srbiji. Ova disertacija je prikazala i praktična rešenja zaštite od protonskih udara (PU) i ukazala na nedovoljnu istraženost zdravstvenih problema kao posledicu solarnih oluja u Srbiji.'