Procese, funkcije i aktivnosti koje izvode privredni subjekti na turističkoj destinaciji Kopaonik, definiše lanac vrednosti. Za potrebe procene i analize, svi subjekti, aktivnosti i resursi koji se nalaze na ovoj destinaciji su bili korišćeni. Razumevanje lanca vrednosti omogućava dostizanje superiorne vrednosti, koja je od esencijalne važnosti za posetioce destinacije, bilo da posetu ponavljaju ili dolaze prvi put. Konkurentska sfera postavlja različite standarde koji moraju biti ispunjeni, a problemi rešeni, da bi se ispunila očekivanja sve izbirljivijih gostiju. Svi privredni akteri na turističkoj destinaciji Kopaonik, su posvećeni pružanju najvišeg nivoa usluge, iako ne postoji centralizovano telo koje bi upravljalo destinacijom i bavilo se strategijom razvoja, obezbeđivanje konkurentske pozicije i optimalnom pozicioniranju na tržištu Srbije i inostranstva. Konkurentska prednost destinacije se odražava u niskim troškovima i jedinstvenom proizvodu, pozicioniranoj u svim sekundarnim i primarnim aktivnostima lanca vrednosti. Detaljnom analizom lanca vrednosti turističke destinacije Kopaonik, daje se prikaz svih prednosti, nedostataka i slabosti, koje se trebaju iskoristiti za kreiranje superiorne vrednosti, kako bi se destinacija što bolje pozicionirala u odnosu na druge destinacije u blizini.