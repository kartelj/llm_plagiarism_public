'Mobilni telefoni su sve više u upotrebi svakim danom. Uvidom u istorijat mobilnih uređaja, uočavamo da su producenti istih stvorili nove, visoko sofisticirane uređaje, pod nazivom pametni telefoni. Oni su postali neizostavan deo našeg svakodnevnog života, zahvaljujući njihovima poboljšanim sposobnostima i mnoštvu njihovih funkcija. Pametni telefoni se koriste na razne načine, od običnih telefonskih razgovora i pregledanja Interneta, do upotrebe različitih servisa kao što su SMS, MMS, e-mail, foto-aparat, kamera ili  GPS uređaj. Ipak, sa napretkom mobilne tehnologije, javljaju se i prve bezbednosne pretnje, koje mogu uticati na komunikaciju i prenos podataka. Bezbednosni rizici su sve veći s obzirom da i dalje nedostaju adekvatni mehanizmi i alati za zaštitu. Dolaskom operativnih sistema mobilnih uređaja, problem se dodatno komplikuje. Operativni sistemi doprinose brojnim pogodnostima za korisnika, ali i bezbednosnim propustima. S obzirom na rastući pristup Internetu preko mobilnih uređaja, javljaju se nove opasnosti vezane za bezbednu komunikaciju. Zbog toga se, sa pravom, postavljaju pitanja vezana za bezbednost mobilnih komunikacija svih učesnika. Open source projekti pružaju programerima mogućnost da razvijaju svoja rešenja bazirana na njihovim idejama. Access to the original code made one operating system an operating system that has surpassed all other systems and became a market leader in the world of mobile phones. Android operativni sistem je brzo postao popularan među programerima i šire, jer se zasniva na Java programskom jeziku. Android predstavlja otvorenu platformu za mobilne uređaje, koja omogućava modifikacije čak i na nivou operativnog sistema. Iz tog razloga, programeri imaju priliku da razvijaju kernel-based bezbednosne mehanizme koji su neuobičajeni za druge mobilne platforme. Android operativni sistem se temelji na Linux operativnom sistemu i član je Open source asocijacije. Za svojih sedam godina postojanja, sve do trenutka pisanja ovog rada, Android operativni sistem je napredovao do svoje 7.0. verzije. U ovom radu je izvršena analiza Android bezbednosnih mehanizama, pronađeni su određeni propusti na niskom nivou bezbednosnog okvira koji okružuje sistem. Rezultati sprovedene ankete pokazuju nedovoljan nivo korisničkog znanja u oblasti bezbednosti kada koriste mobilne telefone na Internetu. Na osnovu detaljne analize Android operativnog sistema, kao i njegovih bezbednosnih mehanizama, izvedeni su određeni rezultati koji ukazuju na potrebu za poboljšanjem bezbednosnog okvira kojim je Android okružen. Predložene su mere za poboljšanje, tj. povećanje nivoa bezbednosti upotrebom SE Linux-a. Izvršena je komparacija i prikazane su razlike između AOSP (Android Open Source Project) Android (Security Enhanced) sistema. Na kraju rada je dat zaključak sa pravcima budućeg rada.'