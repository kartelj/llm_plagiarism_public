Uslovi poslovanja koji su u konstantnim promenama su fundamentalni element savremene maloprodaje. Povećanje potražnje, a samim tim i prihoda, zahteva od preduzeća da na tržištu precizno i agilno reaguju na sva tržišna iskušenja ukoliko teže konstantnom poslovanju. Stvoren je novi, ubrzani maloprodajni model koji pretpostavlja nepostojanje problema prilikom zadržavanja zaliha, jer kašnjenje u dostavi dovodi do propuštene prodaje, nezadovoljnih kupaca, i ugrožava konkurentske prednosti preduzeća. Cilj prezentovanog istraživanja istakao je identifikovanje uticaja koje predviđanje tražnje ima na upravljanje zalihama, kao i postavljanje univerzalne metodologije za predviđanje tražnje i kontrolisanje zaliha. U tom smislu, izvršena je sistematizacija naučne i teorijske opisivanja svih ili skoro svih faktora upravljanja zalihama. Detaljnom analizom važnosti višekriterijumskog upravljanja tražnjom za postupak upravljanja zalihama istaknute su ključne determinante za istraživanje efikasnosti procesa predviđanja tražnje. Osnovni cilj istraživanja bilo je odrediti ključne specifičnosti tražnje u modernim uslovima poslovanja, a zatim prikazati uspešnu primenu metodologije za predviđanje tražnje kao vitalnog dela upravljanja zalihama. Preduzeća koja ne koriste proces predviđanja tražnje, kao faktora upravljanja zalihama, nisu održiva dugoročno. Analiza se bazirala na podacima iz maloprodaje preduzeća Winwin Shop Čačak, i obuhvatala je predviđanje tražnje za 4 kategorije proizvoda u više od 100 maloprodajnih lokacija, koje doprinose sa više od 40% u ukupnoj prodaji. Na osnovu sprovedenih istraživanja, rezultati analize pokazali su da je proces predviđanja tražnje od presudne važnosti za poboljšanje efikasnosti poslovanja maloprodaje u savremenim uslovima poslovanja. Metoda višekriterijumske odluke, Analitički hijerarhijski proces, čini teorijsku osnovu ovog istraživanja, dok je njegov softverski suport, Expert Choice sistem, korišćen za процену i predviđanje buduće tražnje proizvoda koji su bili predmet analize. Nastali rezultati potvrđuju veliki značaj procesa predviđanja tražnje za optimizaciju zaliha, odnosno poboljšanje efikasnosti poslovanja preduzeća. Međutim, uticaj subjektivnosti na proces predviđanja tražnje je moguće smanjiti, ali nikako potpuno eliminisati.