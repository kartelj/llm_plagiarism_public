Unapređenje poslovanja s ciljem optimizacije procesa i smanjenja troškova je standardna svrha svakog biznis sistema. Skorašnje optimizacije su se temeljile na upotrebi najsavremenijih tehnologija, ali su se te primene uglavnom fokusirale na parcijalne aspekte poslovanja, kao što je na primer slučaj sa održavanjem opreme radnim nalozima i analizama posledice otklonjenih kvara. Nisu se odnosile na čitav proces, od prijave kvara do trenutka otklanjanja istog. Zbog toga su predlagana rešenja bila parcijalna i u pojedinim situacijama su rezultirala potpuno pogrešnim analizama. Predlaže se rešenje koje se bazira na definisanju metode za pokrivanje celokupnog procesa, odabirom optimalnog standarda za snimanje, analiziranje i optimizovanje procesa i odabirom prikladnog formata podataka koji se može prilagoditi analiziranom procesu i definisanim objektima snimljenim tokom procesa. Zbog toga je rešenje postavljeno na primeni odgovarajućeg standarda za taj tip procesa do kojeg se došlo upotrebom multicriteria analize i pregledanjem dostupne stručne literature, a zatim primene skladišta podataka kao opšte strukture podataka, dok su dodatne analize usvojile skladište podataka usmerene na procese (Process Data Warehouse, PDW), sa ciljnim parametrima analize i definisanim limit vrednostima. Ključni rezultati dobijeni analizom su ukazali da je upotrebom izabranog standarda za snimanje procesa obezbeđena ključna osnova elemenata koji su neophodni za optimizaciju, dok je korišćenjem PDW-a baziranog na objektima obezbeđena kvalitetna i realistična baza podataka. Transformacijom podataka iz relacione u skladišnu strukturu podataka, dobijena je jednostavna struktura koja je obezbedila dinamičku komunikaciju sa podacima i njihovo dinamičko grupisanje i specijalizaciju, dok su dodatni aditivi koji su se odnosili na limit i ciljne vrednosti u potpunosti opravdali primenjeni koncept. Ovim pristupom je pokazano da od prvobitne postavke da je sistem održavanja veoma uspešan (uptime opreme na nivou >95%) kada se gleda samo radni nalog, dobijen je pokazatelj da u preko 30% intervencija, kada se posmatra celi proces, dolazi do zakašnjenja u otklanjanju kvarova.