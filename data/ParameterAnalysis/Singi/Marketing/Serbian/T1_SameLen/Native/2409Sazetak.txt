Donošenje poslovnih odluka uvek sadrži i komponentu rizika.   Osiguravajuće kompanije svoje poslovanje zasnivaju na konceptu rizika. Osig-  uravajuća društva su razvila aktuarske metode i modele čija primena obezbeđuje rav-  notežu prihoda i rashoda, uz ostvarivanje dobiti u poslovanju i održavanje solventnosti.  Poslovanje  osiguravajućih  društava  značajan  je  elemenat  svake  nacionalne   ekonomije. Da bi smanjila rizike i obezbedila sigurnost i stabilnost finansijskih tokova,   država svojim propisima i merama utvrđuje ključne elemente, koji predstavljaju regula-  torni okvir njihovog poslovanja.  Da bi održala solventnost, osiguravajuća društva formiraju rezerve. Tehničkim   rezervama  se  pokrivaju  buduće  obaveze  iz  osnova  osiguranja.  Ove  rezerve  obez-  beđuju pokriće očekivanih rizika (šteta, osiguranih suma i drugih benefita). Osigura-  vajuće kompanije obezbeđuju dodatni kapital (garantnu rezervu) za pokriće neočekiv-  anih rizika − katastrofalnih šteta i nepredviđenih poslovnih gubitaka.  Kao institucionalni investitori, osiguravajuća društva investiraju sredstva rezervi   na  finansijskom  tržištu.  Prilikom  investiranja  sredstava,  upravljanje  ključnim  tržišnim   rizicima podrazumeva usklađenost sredstava i obaveza, kao osnov za održavanje du-  goročne solventnosti.  U poslovanju, osiguravajuće kompanije su izložene i drugim, najrazličitijim rizi-  cima − strateškim, operativnim, kreditnim, pravnim i slično. Identifikacija rizika, njihova   kvantifikacija i praćenje, zahteva poznavanje metodologije i specifičnosti upravljanja   rizikom poslovanja društva za osiguranje. Rezultati istraživanja u ovom radu  ukazuju   da je primena upravljanja rizicima u praksi ključ za postizanje boljih poslovnih perfor-  mansi.