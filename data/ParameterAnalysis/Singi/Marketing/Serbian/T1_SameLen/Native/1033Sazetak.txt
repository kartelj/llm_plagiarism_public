Savremene države podržavaju razvoj turizma, kao značajnu izvoznu industriju, izvor prihoda i mogućnost većeg zapošljavanja. U opštoj globalnoj konkurenciji, meñu velikim brojem destinacija u svetu, države moraju da izdvajaju znatna finansijska sredstva radi stvaranja preduslova za razvoj turizma i svoju komparativnu prednost razviju u konkurentsku. Imajući u vidu nepovoljnu konkurentsku poziciju Srbije u svetu, nizak investicioni rejting, uticaj svetske ekonomske krize na priliv stranih direktnih investicija, kao i nedostatak investicija za projekte, Vlada Republike Srbije svoju razvojnu šansu vidi i u primeni specifičnih oblika javno-privatnog partnerstva i stvaranju ambijenta za njihovu implementaciju, po uzoru na primere pozitivne meñunarodne prakse. Forme i načini ulaganja uslovljeni su, investicionom strategijom ulagača, s jedne strane, i opcijama dozvoljenim nacionalnim propisima, s druge strane. Obostrano značajan i složen odnos privatnog partnera i nacionalnog privrednog subjekta u projektu javno- privatnog partnerstva, višestruko se multiplikuje. Uz ekonomsko-pravne, dobija i značajne socijalne i političke dimenzije, posebno kada je reč o kapitalnim ulaganjima u nacionalnu infrakstuturu. S toga, Srbija, zbog ograničenih finansijskih sredstava, vidi u projektima javno-privatnog partnerstva, još jednu mogućnost za revitalizaciju postojećih privrednih subjekata, unapreñenje njihovih aktivnosti, aktiviranje novih kapaciteta i otvaranje novih radnih mesta. Disertacijom se želi ukazati na mogućnosti koje pruža javno-privatno partnerstvo, kroz dugoročne organizacione modele i procedure, u funkiji podizanja konkurentse pozicije turizma Srbije i rasterećenja javnih finansija. 