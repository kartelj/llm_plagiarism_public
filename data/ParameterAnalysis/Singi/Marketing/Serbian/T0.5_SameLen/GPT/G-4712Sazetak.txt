Doktorski rad se bavi delom relativno neistražene oblasti uticaja procesa štampe i pakovanja na osobine štampanih fleksibilnih materijala za pakovanje, kao i utvrđivanja njihovih vrednosti kroz primenu odgovarajućih višekriterijumskih metoda ocenjivanja. Na osnovu testiranja i analize eksperimentalnih uzoraka fleksibilnih materijala za pakovanje, procenjene su i upoređene njihove veličine promena. Prilikom istraživanja i ocenjivanja postavljena su ograničenja koja se uglavnom odnose na izabrane tipove materijala za pakovanje i vrstu pakovanog sadržaja. Rezultat ovakvog ocenjivanja su transparentne sume vrednosti pojedinih verzija štampanih fleksibilnih materijala za pakovanje, gde se za svaki materijal može izračunati kvalitet ispunjenja zahteva za pojedine prehrambene proizvode.