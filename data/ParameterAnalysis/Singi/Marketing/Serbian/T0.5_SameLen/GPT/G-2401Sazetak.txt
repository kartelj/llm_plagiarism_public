Uloga usluga u svetskoj poslovnoj sferi je izuzetno značajna, budući da su usluge integralni deo gotovo svih ekonomskih aktivnosti i čine jedan od ključnih motora globalne ekonomije. S druge strane, potreba za brzim promenama i poboljšanjem kvaliteta na svim nivoima, uklapa se u razvoj sektora usluga, uz pretpostavku postojanja praktične, ekonomski opravdane i socijalno korisne strategije razvoja. Pomoću naučnih metoda, u radu je prikazan koncept upravljanja odnosima sa potrošačima, sa posebnim fokusom na uticaj implementacije CRM-a na kvalitet bankarskih usluga u Srbiji. Predstavljena su aktuelna znanja o upravljanju odnosima sa potrošačima u bankarskim institucijama, kao i mogući uticaj savremenih poslovnih promena na CRM sistem. Kvalitet usluga, s obzirom na njegov značaj i ulogu, može se svrstati među najvažnije alate uslužnog marketinga. U okviru disertacije, sprovedeno je empirijsko istraživanje među korisnicima bankarskih usluga u Srbiji. Glavni cilj istraživanja je analiza uticaja upravljanja odnosima sa potrošačima na kvalitet bankarskih usluga u Srbiji i zadovoljstvo korisnika, a samim tim i na profitabilnost bankarskih institucija u određenom prostornom i vremenskom kontekstu istraživanja.