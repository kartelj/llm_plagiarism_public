Cilj ove teze je da istakne primenljivost ARIMA modela za prognoziranje cene nafte, kao i upravljanje tržišnim rizikom kroz VaR metod u naftnim firmama, te njihovu ugradnju u složen sistem upravljanja firmama u sektoru proizvodnje, obrade i distribucije nafte. Svaka kompanija, uključujući i naftnu, ima zadatak da maksimizira profitabilnost, ostvari predviđenu stopu ili kontinuirano ostvaruje profit, bez obzira na vreme i uslove poslovanja. Držanje tržišnog rizika unutar prihvatljivih granica je ključni zadatak, koji primorava menadžment kompanija da, optimizujući izvore sredstava, uzimajući u obzir iznose, rokove i cene, pravovremeno preduzmu korektivne akcije i smanje navedene rizike. Rezultati podržavaju tvrdnju da je za održavanje tržišnog rizika naftnih kompanija na prihvatljivom nivou, unutar prihvatljivih granica, neophodno koristiti odgovarajuće modele za predviđanje kretanja cene nafte i upravljanje rizicima u poslovanju sa naftom, što je, u vreme nestabilnog poslovanja, dobra osnova za donošenje budućih odluka privrednih subjekata. Buduća istraživanja će obuhvatiti implementaciju drugih postojećih, ali i novih modela, metoda, kao i njihovu kombinaciju, testiranje ekstremnih događaja za predviđanje cene nafte i upravljanje tržišnim rizicima u poslovanju kompanija u sektoru proizvodnje, prerade i distribucije nafte. Da bi se obezbedio kontinuitet snabdevanja i održavanje obaveznih rezervi nafte na zahtevanom nivou, buduća istraživanja će uključiti rizik zemlje i energetsku sigurnost, kao preduslov za funkcionisanje privrede i svih njenih subjekata, kao i potencijalnih korisnika ovog ograničenog resursa.