Pozitivni uticaji brojnih faktora omogućili su turizmu tokom poslednjih šezdeset godina da doživi izrazito povoljnu evoluciju. Iako je turizam bio izložen nepovoljnim efektima kriza, uslovljenih ekonomskim i vanekonomskim faktorima, pokazao je izvanrednu sposobnost oporavka, ostvarujući veće stope rasta od globalne ekonomije. Od početka ovog veka, turizam je često bio pod uticajem kriza i očekivano je da će se i dalje suočavati sa njima. U ovom radu analiziran je uticaj kriza na turizam, u skladu sa njihovim razmerama i uzrocima. Poseban fokus je na uticaju globalne finansijske i ekonomske krize, koja je započela 2008. godine, na turizam. Da bi se utvrdio njen uticaj na turizam u Srbiji, sprovedeno je i sopstveno istraživanje, čiji su rezultati prikazani u radu. Takođe su predložene određene mere sa ciljem ublažavanja negativnih posledica mogućih budućih kriza.