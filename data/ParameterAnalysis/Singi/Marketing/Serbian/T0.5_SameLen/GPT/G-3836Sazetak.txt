Lanac vrednosti određuje aktivnosti, funkcije i procese koje privredni subjekti sprovode na turističkoj destinaciji Kopaonik. Svi subjekti, aktivnosti i resursi na ovoj destinaciji su korišćeni za potrebe analize i ocenjivanja. Shvatanjem lanca vrednosti, lako se postiže superiorna vrednost, koja je bitna za posetioce koji dolaze prvi put ili ponavljaju posetu. Moraju se ispuniti razni uslovi koje nameće konkurentska atmosfera, i otkloniti sve primedbe, kako bi se zadovoljili sve izbirljiviji gosti. Svi privredni akteri na Kopaoniku su usmereni na pružanje što kvalitetnijeg nivoa usluge, iako ne postoji centralna institucija koja bi se bavila strategijom razvoja, obezbeđivanjem konkurentske pozicije i boljom pozicioniranošću na domaćem i stranom tržištu. Konkurentska prednost destinacije leži u niskim troškovima i jedinstvenom proizvodu, a sadržana je u svim sekundarnim i primarnim aktivnostima lanca vrednosti. Kroz detaljnu analizu lanca vrednosti na Kopaoniku, prikazane su sve mane, slabosti i prednosti, koje treba iskoristiti za kreiranje superiorne vrednosti, kako bi destinacija bila konkurentska u odnosu na druge destinacije.