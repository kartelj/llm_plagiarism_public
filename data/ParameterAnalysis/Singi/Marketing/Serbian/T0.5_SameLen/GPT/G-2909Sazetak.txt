Strane direktne investicije mogu kompleksno uticati na tekući račun, sa potencijalnim pozitivnim i negativnim efektima, zavisno od ukupnog obima investicija i njihove sektorske raspodele. Disertacija prikazuje teorijsku i empirijsku analizu uticaja stranih direktnih investicija na spoljnotrgovinski bilans i bilans prihoda Srbije, sa specifičnim fokusom na uticaj na prerađivačku industriju Srbije. Pored toga, analiziran je uticaj stranih direktnih investicija na transfer tehnologije u Srbiji, pristup međunarodnim tržištima, promenu strukture i specijalizaciju uvoza i izvoza, kao i uticaj na apresijaciju deviznog kursa. Disertacija takođe istražuje uzroke deficita tekućeg računa u centralnoj i istočnoj Evropi, kao i uticaj stranih direktnih investicija na održivost deficita tekućeg računa, s obzirom da strane direktne investicije mogu biti ključni izvor finansiranja deficita tekućeg računa i mogu izazvati finansijsku zarazu kroz različite kanale.