Predmet disertacije je teorijsko empirijska analiza velikih javnih preduzeća u Republici Srbiji sa posebnim fokusom  na  efikasnost  funkcionisanja,  kao  i  kritički  osvrt  na  proces  privatizacije  istih  u  Republici  Srbiji  i  zemljama  u  tranziciji,  uz  opredeljenje  prema  metodama  privatizacije,  kao  i  formulisanje  preporuka  strategija  u  tom  procesu.  U  radu  se  utvrđuje  ciljna  funkcija  javnog  preduzeća,  vrši  se  poređenje  efikasnosti  privatnog  vlasništva  i  vlasništva  države  u  javnim  preduzećima,  vrši  se  analiza  korporativnog  upravljanja  u  javnim  preduzećima  i  ispituje  se  uloga  i  značaj javnih preduzeća u svetu i privatizacija istih. Rad se bavi pitanjima primene savremenih menadžmet alata u  upravljanju  ovim  preduzećima  i  analizira  se  njihov  uticaj  na  poboljšanje  učinka.  Posebno  se  apostrofiraju  pitanja  značaja  javno  privatnih  partnerstava,  i  neophodnosti  korporativizacije  javnih  preduzeća.  Ukazuje  se  na  značaj  privatizacije  u  postizanju  veće  efikasnosti  i  poboljšanju  rezultata  poslovanja  javnih  preduzeća.  Izražava  se  opredeljenje  prema  pitanjima  privatizacije  i  korporatizacije  javnog  preduzeća  „Elektroprivreda“  i  akcionarskog  društva „Telekom.“  