Disertacija obuhvata deo relativno neistražene teme uticaja procesa štampanja i pakovanja na karakteristike štampanih fleksibilnih ambalažnih materijala, kao i određivanja njihovih vrednosti primenom odgovarajućih višekriterijumskih metoda vrednovanja. Na primeru ispitivanja i analize eksperimentalnih uzoraka fleksibilnih ambalažnih materijala, vrednovane su i poređene njihove veličine promena. Kod istraživanja i vrednovanja postavljena su ograničenja koja se pre svega odnose na odabrane vrste ambalažnih materijala i vrstu pakovanog sadržaja. Rezultat ovakvog vrednovanja su transparentne sume vrednosti pojedinih varijanti štampanih fleksibilnih ambalažnih materijala, gde se za svaki materijal može izračunati kvalitet ispunjenja zahteva za pojedine prehrambene proizvode. 