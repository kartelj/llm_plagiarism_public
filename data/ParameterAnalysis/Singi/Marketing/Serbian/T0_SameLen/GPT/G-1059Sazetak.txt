Pozitivni uticaj različitih faktora omogućio je turizmu izvanredan razvoj u poslednjih šezdeset godina. Iako je turizam bio podložan negativnim efektima kriza uzrokovanih ekonomskim i neekonomskim faktorima, pokazao je izvanrednu sposobnost oporavka, beležeći veće stope rasta od globalne ekonomije. Od početka ovog veka, turizam je često bio pogođen krizama i realno je očekivati da će se i dalje suočavati sa njima. U ovom radu analiziran je uticaj kriza na turizam, u skladu sa njihovim obimom i uzrocima. Poseban fokus je na uticaju globalne finansijske i ekonomske krize, koja je započela 2008. godine, na turizam. Da bi se utvrdio njen uticaj na turizam u Srbiji, sprovedeno je i originalno istraživanje čiji su rezultati prikazani u radu. Takođe, predložene su određene mere sa ciljem ublažavanja negativnih posledica mogućih budućih kriza.