Doktorski rad se bavi segmentom relativno neistražene oblasti uticaja procesa štampe i pakovanja na osobine štampanih fleksibilnih materijala za pakovanje, kao i određivanjem njihovih vrednosti kroz primenu odgovarajućih metoda višekriterijumske evaluacije. Na osnovu testiranja i analize eksperimentalnih uzoraka fleksibilnih materijala za pakovanje, procenjene su i upoređene njihove veličine promena. U procesu istraživanja i evaluacije postavljena su ograničenja koja se prvenstveno odnose na odabrane tipove materijala za pakovanje i vrstu pakovanog sadržaja. Rezultat ovakve evaluacije su transparentne sume vrednosti pojedinih varijacija štampanih fleksibilnih materijala za pakovanje, gde se za svaki materijal može izračunati kvalitet ispunjenja zahteva za pojedine prehrambene proizvode.