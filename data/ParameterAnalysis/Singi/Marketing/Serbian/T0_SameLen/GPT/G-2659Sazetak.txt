Turizam i turističke destinacije su postali veoma važni za istraživanje, kako u naučnim krugovima, tako i za same destinacije. Savremeni tržišni uslovi diktiraju razvoj turističkih destinacija prema pružanju kvalitetnijih doživljaja i iskustava, što ih čini različitim od konkurencije i stvara uslove za atraktivnije destinacije i bolju konkurentske poziciju na tržištu. Menadžment turističke destinacije treba da iskoristi sve resurse destinacije efikasno, efektivno i u skladu sa principima zaštite životne sredine, definišući jasne i efikasne strategije razvoja turističkog proizvoda i stvaranja dodatne vrednosti za turiste. Merenje konkurentnosti je ključno za postizanje bolje konkurentske pozicije turističkih destinacija, koristeći različite tehnike ocenjivanja, bilo da se radi o merenju konkurentnosti u prošlosti, sadašnjosti ili budućnosti. Merenje konkurentnosti je osnova za unapređenje i razvoj turističkog proizvoda. Rezultati merenja definišu poziciju turističke destinacije u odnosu na konkurenciju i pružaju osnovu za razvoj i prevazilaženje nedostataka. Ova disertacija se bavi konkurentnošću turističke destinacije i indikatorima za merenje konkurentnosti, sa posebnim osvrtom na konkurentnost Srbije kao turističke destinacije. U radu je postavljen temelj za definisanje modela za kontinuirano merenje konkurentnosti turizma Srbije u budućnosti. Predložen je prilagođeni model konkurentnosti, na osnovu kojeg je izvršeno merenje konkurentnosti Srbije kao turističke destinacije. Zaključci o konkurentnosti ukazuju na faktore i indikatore konkurentnosti na koje Srbija treba da obrati pažnju u budućem razvoju. Rezultati pokazuju prednosti i nedostatke konkurentske pozicije Srbije kao turističke destinacije.