U modernim okolnostima, integracija javnog i privatnog sektora postaje neophodnost za napredak društva. Ova disertacija se fokusira na razvoj regulatornih okvira za JPP i koncesije u Srbiji od 1990. godine. Ekspanzija uključivanja privatnog sektora od strane javnog sektora počinje u projektima javne infrastrukture najrazvijenijih zemalja tokom 70-ih i 80-ih godina XX veka. U Srbiji, koncesije nisu novitet u domaćoj ekonomskoj i normativnoj praksi. Međutim, javno-privatno partnerstvo se pojavljuje u novijoj istoriji naše zemlje 1990. godine, a danas je ova oblast regulisana Zakonom o javno-privatnom partnerstvu i koncesijama iz 2011. godine. Pre usvajanja ovog zakona, ovu oblast je regulisao Zakon o koncesijama na republičkom nivou, a na lokalnom nivou, Zakon o komunalnim delatnostima. Sve složeniji odnosi između javnog i privatnog sektora zahtevaju da institucije neprestano donose nove zakone i regulative kako bi zadovoljile tržišne zahteve, što će biti centralna tema ove disertacije. Cilj istraživanja je da istakne važnost regulatornih okvira za razvoj investicija kroz JPP i koncesije. Kroz istorijski razvoj i primere navedene u disertaciji, biće istaknute prednosti i mane koje su regulatorni okviri pokazali kroz svoju primenu, kao i da se naglasi važnost ovog pitanja za budući razvoj regulatornih okvira.