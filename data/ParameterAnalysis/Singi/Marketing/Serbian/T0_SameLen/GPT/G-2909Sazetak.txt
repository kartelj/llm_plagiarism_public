Efekat stranih direktnih investicija na tekući račun je složen, može biti kako pozitivan tako i negativan, u zavisnosti od ukupnog nivoa investicija i njihove sektorske raspodele. U radu je prikazana teorijska i empirijska analiza efekta stranih direktnih investicija na spoljnotrgovinski bilans i račun prihoda Srbije, sa specifičnim fokusom na efekat na srpsku prerađivačku industriju. Takođe, sprovedena je analiza efekta stranih direktnih investicija na transfer tehnologije u Srbiji, obezbeđivanje pristupa globalnim tržištima, efekta na promenu strukture i specijalizaciju uvoza i izvoza, kao i efekta na apresijaciju deviznog kursa. Rad se takođe fokusira na istraživanje razloga pojave deficita tekućeg računa u zemljama centralne i istočne Evrope, kao i istraživanje efekta stranih direktnih investicija na održivost deficita tekućeg računa, s obzirom da strane direktne investicije predstavljaju bitan izvor za finansiranje deficita tekućeg računa i mogu kreirati uslove za pojavu finansijske zaraze kroz različite kanale.