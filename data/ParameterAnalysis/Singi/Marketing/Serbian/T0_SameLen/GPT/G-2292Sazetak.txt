Tema disertacije je teorijsko-empirijsko ispitivanje velikih državnih preduzeća u Srbiji, sa specifičnim naglaskom na efikasnost njihovog rada, kao i kritički pregled procesa privatizacije istih u Srbiji i tranzicionim zemljama, uz fokus na metode privatizacije i formulisanje strategijskih preporuka za taj proces. Rad identifikuje ciljnu funkciju javnog preduzeća, upoređuje efikasnost privatnog i državnog vlasništva u javnim preduzećima, analizira korporativno upravljanje u javnim preduzećima i istražuje ulogu i značaj javnih preduzeća u svetu i njihovu privatizaciju. Rad se bavi pitanjima primene modernih menadžerskih alata u upravljanju ovim preduzećima i analizira njihov uticaj na poboljšanje performansi. Posebno se ističu pitanja važnosti javno-privatnih partnerstava i potrebe za korporatizacijom javnih preduzeća. Naglašava se važnost privatizacije u postizanju veće efikasnosti i poboljšanja poslovnih rezultata javnih preduzeća. Izražava se stav prema pitanjima privatizacije i korporatizacije javnog preduzeća "Elektroprivreda" i akcionarskog društva "Telekom".