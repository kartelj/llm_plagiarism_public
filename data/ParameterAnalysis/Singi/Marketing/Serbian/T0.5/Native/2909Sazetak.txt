Uticaj stranih direktnih investicija na tekući račun je kompleksan, može biti pozitivan i negativan u zavisnosti od kumulativnog nivoa investicija i njihove sektorske distribucije. U disertaciji je prezentovana teorijska i empirijska analiza uticaja stranih direktnih investicija na spoljnotrgovinski bilans i račun dohotka Srbije, sa posebnim naglaskom na uticaj na srpsku prerađivačku industriju. Takođe, izvršena je analiza uticaja stranih direktnih investicija na transfer tehnologije u Srbiji, obezbeđenje pristupa međunarodnim tržištima, uticaja na promenu strukture i specijalizaciju uvoza i izvoza, kao i uticaja na apresijaciju deviznog kursa. Disertacija se bavi i istraživanjem uzroka pojave deficita tekućeg računa u zemljama centralne i istočne Evrope, kao i istraživanjem uticaja stranih direktnih investicija na održivost deficita tekućeg računa, s obzirom da strane direktne investicije predstavljaju važan izvor za finansiranje deficita tekućeg računa i mogu stvoriti uslove za pojavu finansijske zaraze po osnovu različitih kanala.