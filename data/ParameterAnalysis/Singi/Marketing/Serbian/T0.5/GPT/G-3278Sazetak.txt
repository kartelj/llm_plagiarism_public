Analizirajući turizam na kruzerima, može se primetiti da kruzing kompanije sve više naglašavaju kvalitet iskustva kruzinga, budući da kvalitet iskustva kruzinga ima veliki uticaj na ukupno zadovoljstvo turista i njihovo buduće ponašanje. S obzirom na značaj kvaliteta iskustva kruzinga, u ovom radu će se analizirati njegova priroda, tj. njegovi faktori i njegove posledice. Istraživački problem povezan je sa razumevanjem prirode kvaliteta iskustva kruzinga, tačnije, sa pronalaženjem metodoloških procedura za merenje kojima bi se istražili njegovi faktori i njegove posledice. U ovom naučnom istraživanju, autor je izabrao holistički pristup prilikom analize pretpostavke da se model Uslužnog pozorišta (performans kruzera) i kvalitet usluge (dimenzije kvaliteta) mogu koristiti kao komponente za uspešno kreiranje kvalitetnog iskustva kruzinga. Istraživanje se temeljilo na sledećim istraživačkim filozofijama: postmodernizam, postpozitivizam i interpretivizam, uz primenu odgovarajućih kvantitativnih i kvalitativnih tehnika prikupljanja podataka. U skladu sa istraživačkim filozofijama, istraživački pristup u ovom radu zasnovan je na kombinaciji indukcije i dedukcije. Strukturalno modeliranje korišćeno je za testiranje konceptualnog modela i rezultati su potvrdili da zaposleni, gosti, uslužna sredina i kvalitet usluge predstavljaju faktore iskustva kruzinga i doživljenih emocija, ali samo doživljene emocije imaju pozitivan uticaj na ukupno zadovoljstvo i buduće ponašanje. Priroda kvaliteta iskustva kruzinga je tema kojoj do sada nije pružena dovoljna pažnja u naučnoj zajednici. Na osnovu toga, može se reći da je ovo istraživanje doprinelo ontologiji kvaliteta iskustva kruzinga i razvoju teorije kvaliteta iskustva kruzinga. Budući da je istraživanje sprovedeno na kruzeru u saradnji sa gostima sa kruzera, može se reći da su u velikoj meri uzeti u obzir svi aspekti za dalju praktičnu primenu. Na osnovu toga možemo sa sigurnošću reći da su rezultati istraživanja od velikog menadžerskog značaja jer se dobijeni podaci, rezultati istraživanja, uvidi i preporuke mogu primeniti u praksi.