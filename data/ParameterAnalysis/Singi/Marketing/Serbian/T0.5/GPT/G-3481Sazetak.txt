Tema doktorske disertacije je istraživanje upotrebe modernih finansijskih koncepta u poslovanju srpskih kompanija. U okviru disertacije biće proučavani koncepti kao što su budžetiranje kapitala i metode budžetiranja kapitala, utvrđivanje troškova kapitala, politika zaduživanja i struktura kapitala srpskih preduzeća. Njihova upotreba će biti proverena u empirijskom delu rada, analizirajući uzorak od 65 preduzeća, u vremenskom periodu od 2013. do 2017. godine. Empirijski deo istraživanja će se sastojati iz dva segmenta: 1) analiza odgovora finansijskih direktora (CFO) na anketu poslatu putem e-maila u periodu od 2015. do 2017. godine i 2) analiza indikatora zaduženosti i profitabilnosti uzorkovanih preduzeća, koja uključuje relevantne dokumente poput bilansa stanja, bilansa uspeha, Napomena uz finansijske izveštaje i Godišnjih izveštaja o poslovanju u periodu od 2013. do 2017. godine. Biće analizirani faktori kao što su veličina preduzeća, poreklo kapitala, starost finansijskog direktora itd. i njihov uticaj na donošenje investicionih i finansijskih odluka. Ovaj rad je posebno značajan jer se rezultati upoređuju sa rezultatima međunarodnih istraživanja na slične teme.