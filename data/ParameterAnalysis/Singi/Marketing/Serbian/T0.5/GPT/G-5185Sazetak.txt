Unapređenje poslovanja kroz optimizaciju procesa i smanjenje troškova predstavlja uobičajeni cilj svih poslovnih sistema. Recentna unapređenja su uglavnom bila zasnovana na upotrebi najnovijih tehnologija, ali su se fokusirala na određene segmente poslovanja, poput održavanja opreme putem radnih naloga i analiza rezultata popravki. Međutim, nisu uzeta u obzir sva aspekta procesa, od prijave kvara do njegovog otklanjanja. Zbog toga su predložena rešenja bila parcijalna i u nekim situacijama su davala netačne rezultate analiza. Predloženo rešenje se zasniva na definisanju načina obuhvatanja celokupnog procesa, odabirom najoptimalnijeg standarda za snimanje, analizu i optimizaciju procesa i odabirom odgovarajućeg formata podataka koji može biti usklađen sa analiziranim procesom i definisanim objektima snimljenim tokom procesa. Rešenje se temelji na primeni odgovarajućeg standarda za taj tip procesa, koji je odabran primenom višekriterijumske analize i analizom dostupne stručne literature, kao i na primeni skladišta podataka kao univerzalne strukture podataka. Dodatnim analizama je usvojeno procesno skladište podataka (Process Data Warehouse, PDW), sa definisanim parametrima analize i graničnim vrednostima. Ključni rezultati analiza pokazali su da primena izabranog standarda za snimanje procesa obezbeđuje ključnu bazu elemenata potrebnih za optimizaciju, a primena objektnog PDW-a obezbeđuje kvalitetnu i realnu bazu podataka. Transformacijom podataka iz relacione u strukturu skladišta podataka, dobijena je jednostavna struktura koja omogućava dinamički pristup podacima i njihovo dinamičko grupisanje i specijalizaciju. Dodatna proširenja koja se odnose na granične i ciljane vrednosti su potpuno opravdala primenjeni koncept. Ovaj koncept pokazuje da, iako se sistem održavanja na prvi pogled čini vrlo uspešnim (uptime opreme na nivou >95%) kada se posmatra samo radni nalog, u preko 30% intervencija, kada se posmatra ceo proces, dolazi do kašnjenja u otklanjanju kvarova.