Lanac vrednosti određuje aktivnosti, funkcije i procese koje implementiraju ekonomski subjekti na turističkoj destinaciji Kopaonik. Svi subjekti, aktivnosti i resursi na ovoj destinaciji su korišćeni za potrebe analize i ocenjivanja. Razumeti lanac vrednosti omogućava lakši pristup superiornoj vrednosti, što je veoma važno za posetioce destinacije koji dolaze prvi put ili planiraju da ponove posetu. Konkurentska atmosfera postavlja različite uslove koje treba zadovoljiti, a potrebno je otkloniti sve primedbe kako bi se zadovoljili sve zahtevniji i izbirljiviji gosti. Svi ekonomski akteri na turističkoj destinaciji Kopaonik rade na stvaranju što većeg nivoa usluge, uprkos tome što ne postoji centralizovano telo koje bi upravljalo i razvijalo strategiju razvoja, obezbeđujući konkurentske pozicije i bolje pozicioniranje na tržištu Srbije i inostranstva. Konkurentska prednost destinacije leži u što nižim troškovima i jedinstvenom proizvodu, a može se naći u svim sekundarnim i primarnim aktivnostima lanca vrednosti. Detaljnom analizom lanca vrednosti turističke destinacije Kopaonik, prikazane su sve mane, slabosti i prednosti koje treba iskoristiti za stvaranje superiorne vrednosti i bolje konkurentske pozicije u odnosu na druge destinacije u okruženju.