'U današnjim uslovima, saradnja između javnog i privatnog sektora postaje neophodna za razvoj društva. Ova disertacija se bavi razvojem regulativnih okvira JPP i koncesija u Srbiji od 1990. godine. Ekspanzija privatnog sektora u javnim infrastrukturnim projektima najrazvijenijih zemalja počela je 70-ih i 80-ih godina XX veka. U Srbiji, koncesije nisu nepoznate u domaćoj ekonomskoj i normativnoj praksi. Međutim, javno-privatno partnerstvo se pojavljuje u novijoj istoriji naše zemlje 1990. godine, a danas je ova oblast regulisana Zakonom o javno-privatnom partnerstvu i koncesijama iz 2011. godine. Pre usvajanja ovog zakona, ovu oblast je regulisao Zakon o koncesijama na republičkom nivou, a na lokalnom nivou Zakon o komunalnim delatnostima. Sve složeniji odnosi između javnog i privatnog sektora zahtevaju kontinuirano donošenje novih pravila i regulativa kako bi se zadovoljile potrebe tržišta, što će biti i centralna tema ove disertacije. Cilj istraživanja je da istakne važnost regulativnih okvira za razvoj ulaganja kroz JPP i koncesije. Kroz istorijski razvoj i primere navedene u disertaciji, biće prikazane prednosti i nedostaci koje su regulativni okviri pokazali kroz svoju primenu, kao i da se naglasi važnost ovog pitanja za budući razvoj regulativnih okvira.'