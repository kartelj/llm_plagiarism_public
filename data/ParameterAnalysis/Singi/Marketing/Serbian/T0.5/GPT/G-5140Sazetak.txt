Sve je veća konkurencija na turističkom tržištu. Destinacije koje nude superiorniju turističku ponudu postaju mesta za koja se turisti odlučuju. Aktivnosti koje se sprovode u cilju pružanja usluga turistima u banjama čine lanac vrednosti banjske destinacije. Akteri ovih aktivnosti su karike u lancu vrednosti koje kroz lančanu reakciju i aktivnosti pružaju turistima sveobuhvatan banjski proizvod. Poslovni subjekti sa strane turističke ponude nastoje da pruže što superiornije aktivnosti radi kvalitetnijeg parcijalnog proizvoda. Svi privredni subjekti na banjskoj destinaciji zajednički nude turistima integralni banjski proizvod sastavljen od brojnih parcijalnih proizvoda. Analizirane su banjske destinacije u poznatim evropskim zemljama i upoređene sa banjskim destinacijama u Srbiji, čime je prikazano mesto, uloga i značaj banja u Srbiji. Kroz uporednu analizu identifikovane su ključne prednosti i nedostaci u lancu vrednosti banja u Srbiji. Konkurentska prednost banja u Srbiji je izvanredan prirodni potencijal koji banje imaju, a koji bi se sistemskim pristupom mogao bolje turistički iskoristiti.