Tema disertacije je teoretsko-empirijsko istraživanje velikih državnih firmi u Srbiji, sa specifičnim naglaskom na njihovu efikasnost, ali i kritički pregled procesa privatizacije u Srbiji i tranzicionim zemljama, uz poseban osvrt na metode privatizacije i formulaciju strategija za ovaj proces. U ovom radu se definiše glavna funkcija državnih firmi, upoređuje se efikasnost privatnog i državnog vlasništva u ovim preduzećima, analizira se korporativno upravljanje u državnim firmama i ispituje se uloga i značaj takvih preduzeća na globalnom nivou i njihova privatizacija. Rad se fokusira na pitanja primene modernih menadžerskih alata u upravljanju ovim preduzećima i analizira njihov uticaj na poboljšanje performansi. Posebno se ističu pitanja relevantnosti javno-privatnih partnerstava i potrebe za korporativizacijom državnih preduzeća. Naglašava se važnost privatizacije u ostvarivanju veće efikasnosti i poboljšanja poslovnih rezultata državnih preduzeća. Izražava se stav prema pitanjima privatizacije i korporatizacije državnog preduzeća "Elektroprivreda" i akcionarskog društva "Telekom."