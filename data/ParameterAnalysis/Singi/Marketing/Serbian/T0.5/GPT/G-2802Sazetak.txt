Doktorski rad se fokusira na analizu značaja održivosti u modernim metodama upravljanja turizmom na destinacijama u Alpima i Dinaridima. U početnoj fazi istraživanja, izvršena je komparacija primene principa održivosti u vođenju destinacija od strane organizacija za upravljanje destinacijama (DMO) u Alpima i Dinaridima. Kroz anketiranje su sakupljeni kvantitativni podaci koji su iskorišćeni za analizu razlika između ova dva regiona u pogledu primene principa održivosti u planiranju destinacije, stilova vođenja, prioriteta razvoja destinacije, kao i značaja dodeljenog različitim vrstama stejkholdera. Nakon toga su upoređene dve najrazvijenije planinske destinacije u Srbiji, Kopaonik i Zlatibor, koristeći integrisani okvir indikatora održivog turizma. Ovim su identifikovane slabosti i dati predlozi za poboljšanje oba istraživana lokaliteta. Na kraju, kroz intervjue su istražene metode i dostupna sredstva za implementaciju održivog turizma u nemačkim Alpima, kao primeru alpskog regiona čija iskustva mogu biti korisna za razvoj održivog planinskog turizma u Dinaridima. Sa intervjuisanim osobama se diskutovalo o sledećim temama: prednosti, slabosti, prilike i pretnje na destinaciji; održivost, projekti, inicijative i planovi vezani za održivost; ključni stejkholderi održivog turizma; prirodni resursi i njihova zaštita; indikatori održivog razvoja; i prekogranična saradnja, dok se tema ekoturizma spontano pojavila kao važna tema tokom intervjua.