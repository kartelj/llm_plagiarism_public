Tema doktorske disertacije je ispitivanje upotrebe modernih finansijskih koncepata u poslovnoj praksi firmi u Srbiji. U doktoratu će se razmatrati koncepti kao što su budžetiranje kapitala i tehnike budžetiranja kapitala, procena troškova kapitala, politika zaduživanja i struktura kapitala firmi u Srbiji. Njihova upotreba će biti testirana u empirijskom segmentu rada, kroz analizu prikupljenih podataka o 65 firmi, u razdoblju od 2013. do 2017. godine. Empirijski delovi studije će se sastojati od dva dela: 1) analiza odgovora finansijskih menadžera (CFO) na anketu poslatu u periodu od 2015. do 2017. godine putem email-a i 2) analiza indikatora zaduženosti i profitabilnosti firmi iz ilička, koje obuhvataju relevantne dokumente poput BS, BU, Napomene uz finansijske izveštaje i Godišnje izveštaje o poslovanju u periodu od 2013. do 2017. godine. Istraživaće se faktori kao što su veličina kompanije, poreklo kapitala, godine finansijskog direktora itd. i njihov efekt na donošenje investicionih i finansijskih odluka. Dodatna vrednost ovog istraživanja je u tome što će se dobijeni rezultati uporediti sa sličnim međunarodnim studijama.