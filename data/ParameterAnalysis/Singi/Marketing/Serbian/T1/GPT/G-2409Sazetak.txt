Svaka poslovna odluka uključuje određen stepen rizika. Kompanije za osiguranje baziraju svoje poslovanje na riziku. Razvili su aktuarske metode i modele kako bi postigli balans između prihoda i rashoda, ostvarujući profit i održavajući solventnost. Uloga osiguravajućih društava je ključna za bilo koju nacionalnu ekonomiju. Država putem svojih propisa i mera postavlja osnovne elemente, odnosno regulatorni okvir za njihovo poslovanje, u cilju smanjenja rizika i obezbeđivanja stabilnosti finansijskih tokova. Kako bi održale solventnost, osiguravajuće kompanije stvaraju rezerve. Tehničke rezerve služe za pokrivanje budućih obaveza iz osiguranja, obezbeđujući pokriće očekivanih rizika (šteta, osiguranih suma i drugih benefita). Osiguravajuća društva obezbeđuju dodatni kapital (garantnu rezervu) za pokrivanje neočekivanih rizika poput katastrofalnih šteta i nepredviđenih poslovnih gubitaka. Kao institucionalni investitori, oni ulažu sredstva rezervi na finansijskom tržištu. Prilikom ulaganja sredstava, upravljanje ključnim tržišnim rizicima podrazumeva usklađivanje sredstava i obaveza, kao osnovu za održavanje dugoročne solventnosti. Takođe, osiguravajuća društva su izložena različitim drugim rizicima, poput strateških, operativnih, kreditnih i pravnih. Identifikacija, kvantifikacija i praćenje rizika, zahteva razumijevanje metodologije i posebnosti upravljanja rizikom u osiguravajućem društvu. Rezultati ovog istraživanja pokazuju da je primena upravljanja rizicima ključ za bolje poslovne rezultate.