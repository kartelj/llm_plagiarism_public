Imajući na umu praktične i teorijske izazove motivacionog fenomena, postavlja se pitanje da li je organizacijama dovoljno da upravljaju motivacijom isključivo kroz finansijske podsticaje i ekstrinzičke faktore kako bi unapredili radno zadovoljstvo i produktivnost radnika. Teorija samodeterminacije, koja je osnovni princip ove disertacije, identifikuje raznovrsne tipove motivacije koji se međusobno razlikuju po nivou samodređenosti. Prema njenim načelima, različiti tipovi motivacije su raspoređeni na kontinuumu motivacije. Na jednom kraju tog kontinuuma je najviši, tj. Najdefinisaniji tip motivacije-Intrinzička motivacija. Suprotno tome, na drugom kraju kontinuuma je amotivacija, odnosno nepostojanje motivacije. Između ova dva tipa motivacije postoje brojni oblici ekstrinzičke motivacije koji se takođe razlikuju po nivou samodređenosti i autonomije. U ovoj disertaciji se prikazuje primenljivost ključnih principa Teorije samodeterminacije na uzorku zaposlenih u hotelskoj industriji u Srbiji sa ciljem unosverbđenja motivacionih metoda i tehnika. Autor ispituje do koje mere faktori socijalnog okruženja, kao što su radna atmosfera i vrsta posla, utiču na strukturu motivacije (autonomna/kontrolisana/amotivacija), a kroz nju i na radno zadovoljstvo i psihološku dobrobit pojedinca. Istraživanje je obavljeno na uzorku zaposlenih u beogradskim hotelima sa 4 i 5 zvezdica. Prikupljeni podaci su analizirani korišćenjem statističkog programa SPSS, verzija 23. Upotrijebljeni su sledeći statistički alati za obradu podataka: deskriptivna analiza (srednja vrednost, standardna devijacija), Alfa-Kronbahov koeficijent za proveru pouzdanosti korišćenih skala na ispitivanoj populaciji i zaključna statistika. Za proučavanje korelacije, kao i razlika u merenim karakteristikama, korišćeni su Pirsonov koeficijent korelacije, T-test i analiza varijanse. Istraživanje sprovedeno za potrebe ove disertacije potvrđuje primenljivost načela Teorije samodeterminacije na radnom okruženju.