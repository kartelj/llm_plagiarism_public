'Srbija raspolaže širokim spektrom turističkih atrakcija, bogatom istorijom i očuvanim prirodnim rezervama. Međutim, turistička ponuda Srbije nije adekvatno razvijena ni komercijalizovana na globalnom tržištu. Za njihovo učinkovito pozicioniranje, izuzetno je važno poboljšanje konkurentnosti, što iziskuje velika finansijska ulaganja. Srbija, baš kao i mnoge druge zemlje u razvoju, prepoznaje mogućnosti unapređenja ove industrije, modernizacije turističke ponude, povećanja izvoza, zaposlenosti, prihoda, kao i sprečavanje migracija iz nerazvijenih oblasti gde turizam, zahvaljujući sačuvanim resursima, pruža priliku za napredak. U radu su izvedene opsežne analize faktora koji su od važnosti za privlačenje stranih investicija u turizam Srbije. Benchamark analiza odabranih konkurenskih zemalja pokazuje na koji način su one privukle strane investicije u ovom sektoru i kakve rezultate ostvaruju, a zatim se analizira konkurentska pozicija Srbije u odnosu na te zemlje. Na osnovu sprovedenog istraživanja putem ankete dolazi se do saznanja koliko su ispunjeni uslovi za privlačenje stranih investicija u turizam Srbije i identifikuju se ključni faktori na kojima treba intenzivno raditi. Na kraju se analizira konkurentska atmosfera lokalne destinacije, primenjujući model Porterovih pet sila prilagođen za ove namene, prepoznaju se mogućnosti za poboljšanje pozicije te destinacije u odnosu na pet sila kroz SWOT analizu, definišu se njene prednosti, slabosti, mogućnosti i pretnje, te se planiraju aktivnosti potrebne za privlačenje stranih investicija sa svrhom poboljšanja njene konkurentnosti. Ova teza ima za cilj da pruži pomoć u pronalaženju odgovora na pitanje kako privući strane investicije u turizam Srbije, tj. kako poboljšati trenutnu situaciju kako bi se povećala konkurentnost ove grane. 