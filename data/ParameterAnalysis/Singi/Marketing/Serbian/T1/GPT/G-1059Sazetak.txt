Pozitivni uticaj različitih faktora doprineo je snažnom razvoju turizma u poslednjih šezdeset godina. I pored povremenih negativnih uticaja ekonomskih i vanekonomskih kriza, turizam je pokazao značajnu sposobnost oporavka, sa stopama rasta koje nadmašuju globalnu privredu. Od početka ovog veka, turizam je često suočavao sa krizama i realno je pretpostaviti da će takvi izazovi biti prisutni i u budućem razvoju. Ovaj rad je usmeren na analiziranje uticaja kriza na turizam, u skladu sa njihovim razmerama i uzrocima. Posebno je naglašen uticaj svetske finansijske i ekonomske krize započete 2008. godine na turizam. Da bi se odredio njen uticaj na turizam u Srbiji, izvršeno je posebno istraživanje, čiji su rezultati prikazani u ovom radu. Takođe, predložene su određene mere usmerene na ublažavanje negativnih posledica budućih kriza.