Analizirajući kruzing turizam, primećuje se da sve više kompanija ulaže u kvalitet kruzinga, s obzirom da kvalitet kruzing iskustva ima izuzetan uticaj na ukupno zadovoljstvo turista i njihovo ponašanje u budućnosti. Uzevši u obzir značaj kvaliteta kruzing iskustva, ovaj rad će se fokusirati na istraživanje njegove prirode, tačnije njegovih određujućih faktora i posledica. Istraživački problem je povezan sa razumevanjem prirode kvaliteta kruzing iskustva, odnosno sa pronalaskom metodoloških tehnika merenja koje bi ispitale njegove determinante i posledice. Autor ovog naučnog rada odlučio je za holistički pristup u ispitivanju pretpostavke da se model Uslužnog pozorišta (performans kruzera) i kvalitet usluge (dimenzije kvaliteta) mogu koristiti kao elementi za uspešno kreiranje kvalitetnog kruzing iskustva. Istraživanje se temeljilo na sledećim filozofskim istraživačkim pravcima: postmodernizam, postpozitivizam i interpretivizam, sa primenom odgovarajućih kvalitativnih i kvantitativnih tehnika prikupljanja podataka. Poštujući istraživačke filozofije, ovaj rad primenjuje pristup kombinacije indukcije i dedukcije. Strukturalno modelovanje je korišćeno radi provere konceptualnog modela i rezultati potvrđuju da su zaposleni, gosti, uslužna sredina i kvalitet usluge determinante kruzing iskustva i doživljenih emocija, ali samo doživljene emocije utiču pozitivno na ukupno zadovoljstvo i buduće ponašanje. Obrada teme prirode kvaliteta kruzing iskustva nije veliki deo naučne literature. Stoga se može smatrati da je ovo istraživanje doprinelo ontologiji kvaliteta kruzing iskustva i izgradnji teoriji o kvalitetu kruzing iskustva. Budući da je istraživanje sprovedeno na kruzeru u saradnji sa gostima, može se smatrati da su u velikoj meri uzeti u obzir svi aspekti relevantni za dalju primenu u praksi. Na osnovu toga, može se sa sigurnošću reći da su rezultati ovog istraživanja od velikog značaja za menadžment, pošto se dobijeni podaci, rezultati, uvidi i preporuke mogu upotrebiti u praktičnom menadžmentu.