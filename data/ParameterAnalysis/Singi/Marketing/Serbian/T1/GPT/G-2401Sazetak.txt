Vrednost usluga u svetskom poslovnom ambijentu ne može se prenebregnuti jer se usluge nalaze gotovo u svim poslovnim procesima i čine početnu tačku globalne ekonomije. Sa druge strane, hitna potreba za promenama i poboljšanjem kvaliteta na svim područijima poklapa se s razvojem servisne industrije, a podrazumeva postojanje praktične, efikasne i socioekonomski prihvatljive strategije razvoja. Upotreba naučnih principa u radu daje prikaz koncepta upravljanja odnosima s klijentima s posebnim akcentom na uticaj implementacije CRM-a u bankarstvo na kvalitet bankarskih usluga u Srbiji. Rad iznosi trenutne informacije o upravljanju odnosima sa klijentima u bankarskim institucijama, ali i kako savremene promene utiču na CRM sistem. Kvalitet usluga, uzimajući u obzir njegovu važnost i ulogu koju igra, može se reći da je među najvažnijim alatima uslužnog marketinga. U okviru teze, sprovedeno je empirijsko ispitivanje među korisnicima bankarskih usluga u Srbiji. Glavni cilj je sagledati uticaj upravljanja odnosima sa potrošačima na kvalitet bankarskih usluga u Srbiji i zadovoljstvo klijenata, a samim tim i na profitabilnost bankarskih institucija u praćenom prostoru i vremenu istraživanja.