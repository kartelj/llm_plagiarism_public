Promenljivi uslovi poslovanja su glavna determinanta moderne maloprodaje. Rast tražnje, a time i prihoda, zahteva da kompanije budu spremne da na tržištu brzo i precizno reaguju na sve tržišne izazove ukoliko žele da održe rast poslovanja. Novi, progresivni model maloprodaje podrazumeva da nema problema sa manjkom zaliha jer kašnjenje u dostavi dovodi do gubitka prodaje, nezadovoljstva kupaca, ali i smanjenje konkurentske prednosti. Glavni cilj ovog rada bio je da se istraži uticaj koji predviđanje potražnje ima na upravljanje zalihama, kao i definisanje opšte metode za predviđanje potražnje i upravljanje zalihama. U tom kontekstu urađena je sistematizacija naučnih i teorijskih opisa svih, ili gotovo svih, aspekata upravljanja zalihama. Sveobuhvatnom analizom važnosti višekriterijumskog upravljanja tražnjom za proces upravljanja zalihama identifikovani su ključni faktori za istraživanje efikasnosti procesa predviđanje tražnje. Cilj glavnog istraživanja bio je identifikacija ključnih osobina tražnje u modernim poslovnim uslovima, a potom prikaz efikasne primene metode predviđanja tražnje kao važnog dela upravljanja zalihama. Kompanije koje ne zasnivaju svoje poslovanje na procesu predviđanja tražnje, kao elementa upravljanja zalihama, na dugi rok nisu održive. Istraživanje je vođeno na podacima iz maloprodaje preduzeća Winwin Shop Čačak, i podrazumevalo je predviđanje tražnje za 4 kategorije proizvoda u više od 100 maloprodajnih mesta, koja čine preko 40% ukupne prodaje. Rezultati analize sprovedenog istraživanja su pokazali da je proces predviđanja tražnje od vitalnog značaja za poboljšanje efikasnosti poslovanja maloprodaje u modernim poslovnim okolnostima. Višekriterijumska metoda, Analitičko hijerarhijskom procesu, čini matematičku osnov sprovedenog istraživanja, dok je njena softverska podrška, programsko rešenje Expert Choice, upotrijebljena za procenjivanje i predviđanje buduće tražnje proizvoda koji su bili predmet analize. Rezultati dobijeni ovim istraživanjem samo potvrđuju veliki značaj procesa predviđanja tražnje za optimizaciju zaliha, odnosno za poboljšanje efikasnosti u poslovanju kompanija. Međutim, uticaj subjektivnosti na proces predviđanja tražnje se može smanjiti, ali ne i potpuno eliminisati.