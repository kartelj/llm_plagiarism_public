Doktorski rad pokriva segment relativno neistražene oblasti uticaja procesa štampe i pakovanja na osobine štampanih fleksibilnih materijala za pakovanje, kao i određivanje njihovih vrednosti kroz primenu odgovarajućih metoda višekriterijumske evaluacije. Kroz primer testiranja i analize eksperimentalnih uzoraka fleksibilnih materijala za pakovanje, procenjene su i upoređene njihove veličine promena. U procesu istraživanja i evaluacije postavljena su ograničenja koja se pretežno odnose na odabrane tipove materijala za pakovanje i tip pakovanog sadržaja. Izlaz ove evaluacije su transparentne sume vrednosti različitih verzija štampanih fleksibilnih materijala za pakovanje, gde se za svaki materijal može izračunati kvalitet ispunjenosti zahteva za pojedine prehrambene proizvode.