'Doktorski rad pod naslovom Izazovi u procjeni vrijednosti malih i srednjih poduzeća kroz različite faze njihovog životnog ciklusa pruža značajan doprinos u smislu metodološko-metodičkog povezivanja dvije neistražene oblasti poslovne ekonomije. UVOD rada naglašava predmet i cilj istraživanja, problematiku, hipoteze, metode i potencijalni doprinos istraživanja. U prvom segmentu rada, naziva- nom TEORETSKI OKVIR: PREGLED DOSADAŠNJIH ISTRAŽIVANJA NA PO- LJU INTERAKCIJE FAZA RAZVOJA I UTVRĐIVANJA VRIJEDNOSTI MA- LIH I SREDNJIH PREDUZEĆA, ističe se važnost i uloga malih i srednjih preduzeća za ekonomski razvoj zemalja, posebno u fazi tranzicije i posttranzicije, koju karakteriziraju fuzioniranje, reinžinjering, restrukturiranje i downsizing. S tim modernim izazovima u poslovnom okruženju moguće se suprotstaviti adekvatnom politikom razvoja malih i srednjih preduzeća. Svijest o tome da su različiti problemi prisutni u različitim fazama razvoja poduzeća nameće potrebu istraživanja njihovog utjecaja na vrijednost poduzeća. Kako bi se adekvatno povezale ove dvije oblasti za njihovo samostalno istraživanje izvršena je sistematizacija unutar metodologije na metodičke koncepte i metodologije procjene vrijednosti malih i srednjih preduzeća i dijagnostifikovanja razvoja malih i srednjih preduzeća. Metodički koncepti procjene vrijednosti malih i srednjih preduzeća obuhvataju metode i metodologiju procjene vrijednosti malih i srednjih poduzeća. Korištene metode za potrebe ovog rada su metod procjene knjigovodstvene vrijednosti, metod procjene prinosa i metod procjene likvidacione vrijednosti. Metodologija se sastoji od tri segmenta: pripremna faza, izvođenje i zaključna faza. Metodički koncepti dijagnostifikovanja razvoja malih i srednjih preduzeća obuhvataju modele i metodologiju dijagnostifikovanja razvoja malih i srednjih preduzeća. Korišteni modeli za potrebe ovog rada su modeli određivanja promjene metamorfoze, modeli određivanja promjene ponašanja i modeli određivanja promjene strukture. Metodologija se sastoji od tri faze: upravljanje razvojem, dijagnoza razvoja i usmjeravanje razvoja. Drugi dio rada pod naslovom: METODOLOŠKI OKVIR: PREGLED DOSTUPNE METODOLOGIJE NA POLJU INTERAKCIJE FAZA RAZVOJA I UTVRĐIVANJA VRIJEDNOSTI MALIH I SREDNJIH PREDUZEĆA, podstiče na izbor metodološkog okvira. Metodološki okvir koristi saintgallensku metodologiju i gleda na razvoj malih i srednjih preduzeća kao niz četiri idealnotipska modela razvoja sa propisanim kriterijima. Na osnovu tih kriterija utvrdilo je da li su preduzeća iz uzorka od 55 malih i srednjih preduzeća u jednoj od 4 faze. Od prvobitnog uzorka 15 poduzeća je odbačeno jer nije bilo moguće odrediti u kojoj su tačno fazi, pa je ostalo 40 poduzeća raspoređeno po četiri idealnotipske faze, sa po 10 malih i srednjih preduzeća u svakoj fazi. Za svako poduzeće utvrđene su knjigovodstvena vrijednost, prinosna vrijednost i likvidaciona vrijednost. Nakon toga je na osnovu sintetičke i analitičke ocjene uspješnosti malih i srednjih preduzeća ocijenjena uspješnost malih i srednjih preduzeća primjenom Klaricekovog DF modela i Belakovog BEX modela te predviđeno poslovanje u budućnosti primjenom Klaricekovog Quick Test modela. Treći dio rada pod naslovom: APLIKATIVNI OKVIR: PREGLED AKTUELNOG ISTRAŽIVANJA NA POLJU INTERAKCIJE FAZA RAZVOJA I UTVRĐIVANJA VRIJEDNOSTI MALIH I SREDNJIH PREDUZEĆA, testiraju se postavljene hipoteze, tačnije centralna i četiri sporedne hipoteze. Ovdje je prikazano opravdanje interakcije faza razvoja i utvrđivanja vrijednosti malih i srednjih preduzeća te izbor predloženog metodološkog okvira. U ZAKLJUČKU rada prikazana je sinteza istraživanja sa najvažnijim nalazima, kao i preporuke i smjernice za buduća istraživanja.