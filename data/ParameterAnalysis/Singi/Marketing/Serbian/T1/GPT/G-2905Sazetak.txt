'Pod trenutnim okolnostima, spajanje javnog i privatnog sektora postaje neophodnost za napredak društva. Ova disertacija se fokusira na razvoj regulatornih okvira za JPP i koncesije u Srbiji od 1990. godine. Ekspanzija angažovanja privatnog sektora od strane javnog započinje tokom 70-ih i 80-ih godina XX veka u projektima javne infrastrukture najnaprednijih država. Koncesije u Republici Srbiji nisu novitet u domaćim ekonomskim i normativnim praksama. Ipak, u recentnijoj istoriji naše zemlje, javno-privatno partnerstvo se pojavljuje 1990. godine, a danas je ova sfera regulisana Zakonom o javno-privatnom partnerstvu i koncesijama iz 2011. godine. Pre donošenja ovog zakona, ovo područje je regulisao Zakon o koncesijama na republičkom nivou, a na lokalnom, Zakon o komunalnim delatnostima. Sve složeniji odnosi između javnog i privatnog sektora zahtevaju konstantno donošenje novih pravila i regulativa u cilju ispunjenja tržišnih zahteva, što će biti ključni deo ove disertacije. Cilj istraživanja je istaći značaj regulatornih okvira za razvoj ulaganja putem JPP i koncesija. U disertaciji će se, kroz prikaz istorijskog razvoja i navedenih primera, osvetliti prednosti i slabosti koji su se videli kroz primenu regulatornih okvira, kao i naglasiti značaj ove teme za budući razvoj regulatornih okvira.'