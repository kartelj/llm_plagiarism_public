Istraživačko bavljenje razvojem turizma u gradovima traje nekoliko decenija. Inicira ga želja istraživača u oblasti turizma da se istakne važnost gradova kao turističkih destinacija sa multifunkcionalnosti prostora i resursima. Iskorišćavanje postojeće resursne strukture za kreiranje novog turističkog proizvoda jeste inovativni aspekt gradskog turizma, koji gradovima daje bolje konkurentske mogućnosti na turističkom tržištu. Gradovi kao turističke destinacije imaju komparativne prednosti u pružanju adekvatnog iskustva turistima različitih demografskih profila i razloga dolaska. Gradovi se, naspram drugih turističkih destinacija, manje oslanjaju na sezonalnost, što implicira konstantan dolazak turista. Savremeni turistički trendovi indikaju sve veće interesovanje turista za kraće češće odmore, koje realizuju u gradovima u formi city break putovanja. To povećava privlačnost gradova kao turističkih destinacija, utičući na ostvarivanje ciljeva brojnih turističkih subjekata. Fokus ove doktorske disertacije jeste istraživanje razvoja gradskog turizma u Srbiji. Za objektivniji i analitički pristup, detaljno je analizirana postojeća turistička ponuda ključnih aktera. Rad takođe prikazuje rezultate istraživanja stavova relevantnih učesnika i donosi zaključke o trenutnom stanju gradskog turizma i predlaže načine za njegovu nadogradnju. Istraživani su stavovi turista kako bi se uvidelo kakva je trenutna kvaliteta turističke ponude gradova u Srbiji. Analizirani su stavovi ključnih aktera i zaposlenih u relevantnim državnim institucijama u vezi sa njihovim mišljenjem o značaju pojedinih resursa za razvoj gradskog turizma i problemima u njegovom razvoju i kako bi se poboljšala konkurentska pozicija gradova Srbije na turističkom tržištu. Cilj ove doktorske disertacije je pronaći način za unapređenje razvoja gradskog turizma, nakon objektivne analize trenutnog stanja.