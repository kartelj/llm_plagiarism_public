Na turističkom tržištu konkurencija raste. Turisti sve češće biraju destinacije sa superiornijom ponudom i većom vrednošću. Aktivnosti koje se obavljaju kako bi turisti uživali u banjama čine lanac vrednosti te destinacije. Akteri ovih aktivnosti su deo lanca vrednosti, pružajući turistima kroz lančanu reakciju sveobuhvatan banjski proizvod. Privredni entiteti na strani turističke ponude nastoje da svoje aktivnosti poboljšaju kako bi ponudili kvalitetniji parcijalni proizvod. Kroz zajednički nastup svih privrednih subjekata na banjskoj destinaciji, turistima se nudi banjski proizvod koji se sastoji iz mnogo parcijalnih proizvoda. Analizirajući banjske destinacije u poznatim evropskim zemljama i upoređujući ih sa banjskim destinacijama u Srbiji, predstavljen je značaj banja u Srbiji. Kroz uporednu analizu, identifikovane su ključne prednosti i nedostaci u lancu vrednosti banja u Srbiji. Izuzetan prirodni potencijal koji banje u Srbiji poseduju predstavlja njihovu konkurentnu prednost, koja bi sistematskim pristupom mogla da se bolje iskoristi za turističku promociju.