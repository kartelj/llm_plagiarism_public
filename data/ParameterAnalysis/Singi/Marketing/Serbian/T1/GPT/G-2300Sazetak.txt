"Srpski bankarski sektor je od 2008. do 2016. godine susreo neuobičajene uslove, te upravljanje likvidnošću više nije samorazumljivo niti jednostavno. U radu se proučavaju izazovi koji se javljaju u organizacijama domaćih poslovnih banaka usled nestabilnih tržišta i njihove reakcije na upravljanje u uslovima likvidnosti i ne-likvidnosti, kao i njihova veza sa definisanim FTP sistemom. U bankarskom sektoru poput srpskog, gde nema razvijenih instrumenata zaštite pozicija, postoji pitanje da li ima jake veze između FTP sistema i razvoja finansijskih instrumenata, kao i razvoj koncepta upravljanja aktivima i pasivima (ALM). Pored toga, analiziran period donosi i pitanje primene jedinstvenog modela FTP sistema u bankama u situacijama sličnim onima iz 2008. i 2016. godine, kao i implementaciju i implikacije "najbolje prakse" i novih principa poznatih kao Bazel III. Izvršena je komparativna analiza dve poslovne banke koje su poslovale u Srbiji tokom krize likvidnosti bankarskog sektora u 2008. godini. Rezultati ukazuju na visoku osetljivost banaka na sistemski i specifične faktore, ograničenost likvidnih izvora finansiranja, i plitko domaće tržište, koje je usled krize značajno povećalo cenu izvora i produbilo disbalans ročnosti, posebno u slučaju banke B. Banka A je takođe pokazala visoku osetljivost na sistemski rizik koji dolazi od nelikvidnosti bankarskog sektora, te da pristupanje kratkoročnim izvorima za prevazilaženje krize likvidnosti nije bilo potpuno efikasno, imajući u vidu produbljenje disbalansa ročnosti banke B četiri godine kasnije. Rezultati pokazuju da su banka A i banka B, usled nelikvidnog međubankarskog tržišta, značajnog odliva depozitnih izvora, povećanja kamatnih stopa, i niskih nivoa regulatornih koeficijenata likvidnosti, pristupile instrumentima kod banke A emitujući akcije i naršavajući vlasničku strukturu banke, dok je banke B kroz MM pozajmice na kratki rok pozajmljivala sredstva po cenama "višim" od tržišnih i odlagala problem likvidnosti za sledeću godinu. Prva hipoteza da poslovne banke primenjuju moderne koncepte upravljanja rizikom likvidnosti je odbačena nakon empirijske analize bankarskog sektora. Druga hipoteza je odbačena, jer je utvrđeno da FTP sistem jeste osetljiv na uslove likvidnosti i ne-likvidnosti bankarskog sektora. Treća hipoteza je prihvaćena, i empirijskom analizom je dokazana veza i postojanje ALM funkcije u poslovnim bankama, kao i njen odnos sa FTP sistemom."