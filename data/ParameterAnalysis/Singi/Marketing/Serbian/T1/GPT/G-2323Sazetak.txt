Unapređen je faktorski intenzitet i tehnološki sastav robnog izvoza Srbije u proteklih petnaest godina. Ipak, te izmene nisu kritički poboljšale domaću izvoznu strukturu i nisu stvorile uslove za njegov dugotrajni rast. Kvalitet srpskog robnog izvoza zaostaje za EU i ekonomijama centralne Evrope u tranziciji. U ovom radu analizirane su kvantitativne promene tehnološke strukture i faktorske intenzivnosti domaćeg izvoza o vremenskom periodu od 2000. do 2014. godine. Potrebno je transferovati modernu tehnologiju i investicije, kroz strane direktne investicije, naročito u konkurentnim sektorima. Implementacija ciljane industrijske politike, reforma tržišta rada i obrazovnog sistema su neophodni. Izvozno vođen rast, ključan za Srbiju, zahteva povećanje spoljne trgovine. Institucionalni okviri za ovaj rast već postoje. Bitno je istaći da je projektovani rast uvozne tražnje u Evrozoni u porastu, uprkos ograničenom uvozu i depresijaciji evra. Na osnovu istraživanja, sagledavaju se faktori koji utiču na konkurencijsku strategiju i konkurenciju preduzeća u tranzicionim uslovima. Poboljšanje okruženja dovodi do strateškog pozicioniranja izvoznih preduzeća i povećanje njihove konkurentnosti. Srbija treba da razvije novi koncept sistemskog podsticanja konkurentnosti. Taj koncept uključuje političke i ekonomske uslove za uspešan privredni razvoj. To je pristup u kojem država i ostali subjekti aktivno učestvuju u kreiranju uslova potrebnih za razvoj konkurentnosti. Ovaj koncept se odnosi na različite nivoe delovanja: mikro nivo korporacija, mezo nivo politike, makro nivo generičkih uslova i meta nivo promenljivih varijabli, poput sociokulturnih struktura, osnovnog ekonomskog uredjenja i kapaciteta da se donesu efektivni strateški programi.