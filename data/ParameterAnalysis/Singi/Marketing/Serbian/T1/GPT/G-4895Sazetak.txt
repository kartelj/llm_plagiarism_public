"Turizam i ugostiteljstvo postaju sve značajniji faktori u ekonomiji velikog broja država, dok brza investicija u infrastrukturu doprinosi opštem napretku. Ta ista infrastruktura, zajedno sa širokim spektrom turističkih proizvoda i usluga, omogućava usporavanje i zaustavljanje procesa uništavanja i propadanja ruralnih oblasti. Interakcija i personalizacija čine osnovu digitalnih transformacija, koje su u kontekstu globalizacije i hipermobilnosti na tržištu rada, nezaustavljiv proces. U takvom okruženju, turistička i ugostiteljska preduzeća oglašavaju potrebne radne pozicije, usmeravajući svoje aktivnosti ka segmentiranoj publici, zasnovanoj na brojnim digitalnim podacima o potencijalno zainteresovanim pojedincima. Isto tako, nelinearne forme komunikacije i deljenja reklamnog sadržaja omogućavaju zainteresovanim licima da, na osnovu svojih interesa i kompetencija, pristupe velikom broju reklamnih sadržaja. Istraživanje provedeno za potrebe doktorskog rada potvrdilo je da mediji nisu samo pasivni prenosioci jednosmernih poruka, kao i da njihova interaktivnost omogućava povratne informacije sa promenljivog tržišta rada. Informacije o korišćenju društvenih mreža u procesu regrutacije ljudskih resursa potvrdile su njihovu nezamenljivost kao relevantnih komunikacijskih poligona. U stalnom sukobu između dugoročnih razvojnih funkcija koje generišu konvergentne medijske komunikacije i kratkoročnih ekonomskih interesa, turističko-ugostiteljskim preduzećima je potrebna dobro osmišljena i organizovana strategija za privlačenje kandidata s odgovarajućim kvalifikacijama i veštinama i njihovim zadržavanjem."