'Kao što je globalna kriza uticala na sve zemlje u tranziciji, tako je uticala i na našu zemlju direktno sa posledicama poput smanjenja investicija, odlaska stranih investitora, rasta dugova. U Bosni i Hercegovini, bankarski sektor, mada beleži povećanje loših kredita, sačuvao se od većih posledica ekonomske krize, delom usled konzervativne politike koju sledi i nema razloga za rizikovanje kada sadašnji model poslovanja donosi profit. Takođe, izvršena je analiza berzanskog poslovanja u Bosni i Hercegovini tokom gledanog perioda i faza koje su krenule od osnivanja, razvitak, a nakon toga pad prometa koji nije samo posledica ekonomske krize, već takođe kombinacija internih faktora. Bankarski sektor predstavljao je ključni deo celokupnog finansijskog sistema koji je većinski privatizovan sa dominacijom stranog privatnog kapitala, deponovanjem kao glavnim izvorom poslovanja, a osnovnim proizvodom kreditom. Budući da se kredit, u dosadašnjoj praksi, koristio kao najčešći način alokacije sredstava, imao je dominantnu ulogu u celokupnom bankarskom poslovanju jer je kreditni rizik predstavljao problem sa novčanim tokovima i predstavljao problem sa likvidnošću banke što je delom bila i tema disertacije. Kroz definisanje jasne kreditne politike sa ciljem da maksimizira profit sa prihvatljivim rizikom, menadžment banke treba da održava kvalitetan kreditni portfelj. U disertaciji smo se bavili istraživanjima faktora dinamičnosti nenaplativih kredita u Republici Srpskoj koja je bazirana na podacima iz izveštaja Agencije za bankarstvo Republike Srpske i odnosi se na period 2009. – 2016. godine. Ciljevi ovih istraživanja bili su: testiranje ekonometrijskih teorija, obezbeđivanje empirijski baziranih rezultata i prognoziranje budućih vrednosti. Gledajući nivo razvijenosti, metod i uslove ukupnog poslovanja u Bosni i Hercegovini (nerazvijeno tržište kapitala, neprimenljiva zakonska regulativa za naplatu kolaterala, kreditno poslovanje koje dominira u celokupnom bankarskom sistemu) u procesu kontrole poslovanja bankarskog sistema akcent je stavljen na kontrolu tri osnovna rizika u bankarskom poslovanju a to su kreditni, valutni i likvidnost. Zbog nedostatka tržišta za većinu stavki aktive, sofisticirane tržišne procene još uvek nisu primenljive. Strani investitori su počeli da pokazuju interesovanje za bankarsko tržište u regionalnim zemljama početkom 2000. godina. Neki od faktora koji su privukli strane investitore na tržište bankarskog sektora regiona bili su: razvijena finansijska i kreditna tržišta, nivo bruto domaćeg proizvoda, niska stopa inflacije, ekonomski rast i ostvarivanje prinosa. Najvažniju ulogu u dolasku stranih investitora odigralo je ostvarivanje prinosa, stoga su i donosili odluke o dolasku na ova tržišta i postizanju dominacije i veće konkurencije. Najviše želje za ova tržišta pokazale su nemačke, austrijske, italijanske i francuske banke. Dolazak stranih banaka na bankarski sektor regiona doveo je do očekivanih koristi kao što su uvođenje novih tehnologija i inovacija, poboljšanje konkurentnosti i infrastrukture, kao i dolazak stranih investitora. Banke sa većinski stranim kapitalom radile su bolje od domaćih banaka jer su pružale kvalitetniji nivo usluge.'