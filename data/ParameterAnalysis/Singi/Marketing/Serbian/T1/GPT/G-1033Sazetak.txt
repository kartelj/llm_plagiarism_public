Moderna država podržava razvoj turizma, što se smatra značajnom izvoznom granom, generiše prihod i omogućava povećanje zaposlenosti. S obzirom na globalnu konkurenciju, države moraju investirati značajna sredstva za stvaranje uslova za razvoj turizma i razvijanje komparativnih prednosti u konkurentne. Uzimajući u obzir nepovoljnu konkurentnu poziciju Srbije na globalnom nivou, niski investicioni rejting, uticaj globalne ekonomske krize na priliv stranih direktnih investicija, kao i nedostatak investicija za projekte, Vlada Republike Srbije svoju razvojnu priliku vidi i u primeni specifičnih oblika javno-privatnog partnerstva i stvaranju okruženja za njihovu primenu, na osnovu pozitivnih internacionalnih primera. Investicije su uslovljene, sa jedne strane, investicionom strategijom investitora, a sa druge strane, opcijama koje dozvoljavaju nacionalni zakoni. Međusobno važan i komplikovan odnos privatnog partnera i nacionalne ekonomske jedinice u projektu javno-privatnog partnerstva, se uvećava višestruko. Pored ekonomsko-pravnih, postižu se i značajne socijalne i političke dimenzije, naročito kada su u pitanju velika ulaganja u nacionalnu infrastrukturu. Stoga, Srbija, zbog ograničenih finansijskih resursa, vidi u projektima javno-privatnog partnerstva, dodatnu priliku za revitalizaciju postojećih ekonomskih entiteta, unapređenje njihovih aktivnosti, aktiviranje novih kapaciteta i stvaranje novih radnih mesta. Disertacija se želi fokusirati na mogućnosti koje nudi javno-privatno partnerstvo, kroz dugoročne organizacione modele i procedure, sa ciljem poboljšanja konkurentske pozicije turizma Srbije i smanjenja pritiska na javne finansije.