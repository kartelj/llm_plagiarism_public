'U modernom ekonomskom kontekstu, internacionalno finansiranje za ispunjenje društvenih potreba jeste element bez kog savremeno društvo ne može funkcisati. Tema ovog doktorata je analiza internacionalnog finansiranja od Evropske banke za obnovu i razvoj, investicione organizacije u evropskoj ekonomiji, i uticaja koje to finasiranje ima na ekonomiju Republike Srbije. U zemljama Centralne i Istočne Evrope, ova vrsta internacionalnog finansiranja kakvo danas znamo, počinje od 1990. godine, kada je osnovana Evropska banka za obnovu i razvoj sa misijom da pomaže zamljama u tranziciji. U Republici Srbiji, finansiranje od strane  međunarodnih investicionih organizacija nije neuobičajeno, a nakon ukidanja sankcija međunarodne zajednice pojavljuje se od 2001. godine. Ova oblast je izuzetno važna, jer bez nje stanje u srpskoj ekonomiji i dinamika aktivnosti tokom procesa tranzicije, nakon ekonomskih sankcija i Dubinskog pada bruto domaćeg proizvoda tokom 1990-ih, bilo bi nepovoljnije. Veoma kompleksni ekonomski odnosi, nove tehnologije i proizvodnje, zahtevaju obezbeđenje dodatnih izvora finansiranja, što je upravo glavni predmet proučavanja ovog doktorata. Cilj proučavanja je da se istraži važnost i potreba postojanja ovakvih institucija, njihovih investicija, kao i da se pruži doprinos njihovom daljem unapređenju. Sve zemlje Centralne i Istočne Evrope su imale, i još uvek imaju, uspešnu i masovnu saradnju sa Evropskom bankom za obnovu i razvoj putem investicionih kredita, zajedničkog finansiranja projekata, zajedničkih ulaganja u različite sektore, primarno energetiku, infrastrukturu, saobraćaj, finansijski sektor, sve sa ciljem da pretvore nacionalne ekonomije u tržišne i povežu sa budućim jedinstvenim tržištem Evrope. Polazište ove studije je uvida da se nacionalna ekonomija ne može oporaviti bez planiranog i dobro koncipiranog zaduživanja kod međunarodnih finansijskih institucija, sa odgovarajućim nadzorom i kontrolom. Zbog složenosti privrednih odnosa i kompleksnosti privrednih prilika i trendova, pretpostavka ove vrste finansiranja je bitna fiskalna održivost i monetarna stabilnost. Pomoću rentabilnih i sigurnih međunarodnih investicija podstiče se rast i razvoj ekonomije. Razvoj ekonomija u tranziciji ne može se pretpostaviti bez dopunskog međunarodnog finansiranja. Takođe, može se naglasiti činjenica da su sve ekonomije koje su sarađivale sa EBRD-om imale iznad prosečan ekonomski rast i ostvarile su bolje poslovne rezultate nego u godinama kada su bile u recesiji. Stručna javnost u našoj zemlji nije dovoljno upoznata sa važnošću koju predstavlja naša saradnja sa EBRD-om, uprkos benefitima te saradnje, pri čemu se mora uspostaviti racionalan odnos prema kreditnom zaduženju zemlje. Ova disertacija analizira stepen uticaja investicija koje su realizovane u saradnji sa EBRD-om na privredni oporavak i tranziciju privrede Republike Srbije i faktore koji su na to uticali i pokazati pozitivnu korelaciju između ovih investicija i stope rasta BDP, kao i pozitivan doprinos investicija EBRD-a rastu BDP Republike Srbije. Analiza je potvrdila da je u oporavku ekonomije i procesu tranzicije pozitivnu ulogu odigrala EBRD, kroz finansiranje i savetodavne usluge. Kroz detaljniji prikaz ekonomskih trendova i brojne primere realizacije konkretnih projekata, u disertaciji je označeno na sve prednosti koje ima saradnja sa Evropskom bankom za obnovu i razvoj, kao i ukazivanje na mere i inicijative u cilju unapređenja ove saradnje.'