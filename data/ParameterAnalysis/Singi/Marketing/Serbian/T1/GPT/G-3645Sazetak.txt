"U poslednjih nekoliko decenija zapaža se brzi razvoj nautičkog i, pre svega, kruzing turizma. Pregledom geografskog rasporeda kruzing destinacija dolazimo do zaključka da je kruzing turizam raširen svuda po svetu. Iako ima indiscutabilno pozitivne efekte na povezivanje ljudi, bolje razumivanje među njima i nesumnjivo pozitivne finansijske dobitke, razvoj kruzing turizma je donio i određene negativne posledice. Iz tog razloga, nezaobilazno je strategijsko vođenje ovog oblika turizma, sa akcentom na menadžment u skladu sa konceptom održivog razvoja. U ovom radu ćemo prikazati stvarno stanje u kruzing turizmu, posebno se osvrćući na opštinu Kotor, njene potencijale, prednosti i slabosti, strateški razvoj kao i konkurenciju Kotora na globalnom tržištu kruzing turizma. Autor posvećuje posebnu pažnju metodama kojima kruzing turizam unapređuje ponudu grada i pozitivnim ekonomskim ishodima kruzing turizma. Sprovedeno je anketno istraživanje mišljenja privrede i stanovništva Kotora o ulozi i važnosti kruzing turizma. Rezultati ukazuju na to da se kruzing turizam doživljava kao značajan segment turizma u Kotoru koji može omogućiti Crnoj Gori da se istakne kao poznata svetska turistička destinacija. Međutim, ispitanici smatraju da je kruzing turizam nedovoljno razvijen i prepoznaju potrebu za dodatnim podsticanjem razvojom ovog turističkog segmenta. Kao najvažniji pozitivni efekti kruzing turizma prepoznati su ekonomski efekti u smislu rasta prihoda lokalne zajednice i otvaranja novih radnih mesta. Od socijalno-kulturnih pozitivnih uticaja najviše se ističe upoznavanje novih kultura i predstavljanje vlastite tradicije i običaja. Najvidljiviji negativni efekti su degradacija prirodnih resursa. Kako bi se maksimizovali pozitivni i minimizirali negativni efekti kruzing turizma, ispitanici misle da država treba da preuzme najveću odgovornost poboljšanjem zakonskih regulativa. Poseban značaj ima i jačanje edukacije o značaju kruzing turizma i podsticanje dijaloga između ključnih zainteresovanih strana u cilju poštovanja potreba lokalne zajednice. "