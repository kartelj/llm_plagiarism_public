Valorizacija kulturnih vrednosti na Kosovu i Metohiji u fukciji jačanja turističke ponude je važno pitanje za buduće prepoznavanje Autonomnepokrajine Kosovo i Metohija (AP KiM) kao značajne turističke destinacije. Kosovo i Metohija je prostor koji ima veoma bogatu kulturnu tradiciju i vredno kulturno nasleđe svih etničkih grupa koje na njemu žive. Njihov zajednički život je doneo prožimanje kulturnih uticaja, ali i uništavanje tragove kultura drugih u konfliktu, zanemarujući njihovu kulturnu i istorijsku vrednost za civilizaciju. U izradi disertacije je naglašeno da se savremeno, multikulturalno, multikonfesionalno i multijezičko društvomože izgraditi samo aktivnim radom na očuvanju kulturne različitosti. Valorizacija kulturno istorijskog nasleđa se na prostoru bivše SFRJ kome je i Kosovo pripadalo uglavnom zasnivala na kulturnim vrednostima određenim na osnovu važeće zakonske regulative u posmatranom vremenskom periodu. Ekonomska valorizacija kulturno istorijskog nasleđa i kulturnih dobara je generalno izostajala. Situacija se poslednjih decenija značajno promenila u oblasti kulture koja se treba izboriti za deo budžeta u kompeticiji sa drugim društvenim oblastima. Takođe, kultura treba postati i sama izvor profita, a kulturni turizam je u određenim zemljama već identifikovan kao takav izvor. Upravo radi očuvanja bogatog nasleđa svih etničkih grupa nateritoriji KiM, kao i na ukupnoj teritoriji Republike Srbije neophodno je realizovati inovirani proces valorizacije kulturnih vrednosti u cilju jačanja turističke ponude. Valorizacija istorijskog nasleđa u funkciji jačanja turističke ponude treba biti zasnovana na svetskim kriterijuma koji definišu proces zaštite i očuvanja istog i doprinosi ekonomskom razvoju i procesu pomirenja.