Značaj usluga u globalnom poslovnom okruženju je veoma veliki, jer su usluge sadržane  u  gotovo  svim  ekonomskih  procesima  i  predstavljaju  jedan  od  važnijih  pokretača  svetske  ekonomije.  S  druge  strane,  zahtev  za  brzim  promenama  i  unapređenjem  kvaliteta  na  svim  nivoima,  podudara  se  sa  razvojem  uslužnog  sektora,  a  pretpostavlja  postojanje  praktične,  racionalne i društveno-ekonomski opravdane strategije razvoja. Koristeći naučne metode u radu  je  prikazan  koncept  upravljanja  odnosima  sa  potrošačima  s  posebnim  naglaskom  na  to  kako  uvođenje CRM-a u bankarsko poslovanje utiče na kvalitet bankarskih usluga u Srbiji. U radu su  predstavljena  postojeća  saznanja  o  upravljanju  odnosima  sa  potrošačima  u  bankarskim  organizacijama, ali i na koji način će promene koje prate savremeno poslovanje uticati na CRM  sistem. Kvalitet usluga s obzirom na značaj i ulogu koju ima može da se svrsta u red najvažnijih  instrumenata  uslužnog  marketinga.  U  sklopu  disertacije  sprovedeno  je  empirijsko  istraživanje  među  korisnicima  bankarskih  usluga  u  Srbiji.  Osnovni  cilj  istraživanja  je  sagledavanje  uticaja  upravljanja odnosa sa potrošačima na kvalitet bankarskih usluga u Srbiji i satisfakciju korisnika,  a time i na profitabilnost bankarskih institucija u posmatranom prostornom i vremenskom okviru  istraživanja. 