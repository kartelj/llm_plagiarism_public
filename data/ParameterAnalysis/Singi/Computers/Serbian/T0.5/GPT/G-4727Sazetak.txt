U ovoj doktorskoj tezi predstavljen je novi biometrijski kriptosistem otisaka prstiju, zasnovan na fuzzy povezivanju i dubokim konvolucionim neuronskim mrežama. Centralni doprinos ovog rada je novi metod za automatsko izdvajanje karakteristika fiksne dužine iz otisaka prstiju, potpuno zasnovan na konvolucionim neuronskim mrežama. Kroz predloženu kvantizaciju karakteristika kodiranje sa dva bita, biometrijski obrasci su prevedeni u binarni domen, omogućavajući primenu XOR biometrije i razvoj biometrijskog kriptosistema koji se može koristiti za upravljanje ključevima (key-release) ili za zaštitu obrazaca. Problem promenljivosti biometrijskih podataka je marginalizovan kroz primenu BCH koda za ispravljanje grešaka, koji radi na nivou bloka, što ga čini otpornim na poznate statističke napade. Predloženi biometrijski kriptosistem može upravljati dužinom ključeva od 265 bita, što zadovoljava zahteve modernih kriptografskih sistema, uz prihvatljivu margu EER greške od 1%. Evaluacija eksperimentalnih rezultata potvrđuje značajan napredak u odnosu na druge biometrijske kriptosisteme i sisteme za poređenje otisaka na osnovu njihove teksture.