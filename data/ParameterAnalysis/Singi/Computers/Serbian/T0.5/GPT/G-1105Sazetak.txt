U doktorskoj tezi pod imenom "Laserska percepcija definisanih objekata i enkapsulacija kontrolnih i logičkih elemenata za moderno robotizovano nastavno sredstvo" predstavljen je praktičan koncept za izradu modernog robotizovanog obrazovnog alata. U predloženom kompletnom setu navedena je gama korisnih komponenti, poput upotrebe lasera u identifikaciji definisanih objekata, multifunkcionalnih kontrolnih modula i eksperimentalne robotizovane platforme. Disertacija je usmerena na tri oblasti: dizajn i izgradnja laserske senzorske grupe, dizajn i izgradnja programabilnog logičkog kontrolera i pripadajućeg kontrolnog modula, dizajn i izgradnja autonomne robotizovane platforme. Svi ovi moduli mogu funkcionisati nezavisno, ali kada su integrisani u jedan set, predstavljaju izvanrednu osnovu za učenje i praktične eksperimente.