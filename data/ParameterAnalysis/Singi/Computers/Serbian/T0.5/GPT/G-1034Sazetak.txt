Mobilne ad hoc mreže (MANET) predstavljaju samostalne mreže čiji su čvorovi povezani bežično, bez potrebe za centralizovanim upravljanjem. Trenutno su u žiži interesovanja istraživača zbog širokog spektra primena (vojne, spasilačke, itd.). U MANET mrežama, svaki čvor je istovremeno terminal i ruter, što znači da mora biti sposoban za prenos paketa do ostalih čvorova. Topologija ovih mreža je podložna čestim promenama zbog mobilnosti čvorova. Da bi se prevazišli ovi izazovi, razvijeni su specijalni ruting protokoli za MANET mreže. Tradicionalni ruting protokoli, namenjeni žičanim mrežama, nisu efikasni u MANET mrežama. Ovaj rad se fokusira na istraživanje trenutnog stanja ruting protokola za MANET mreže i upoređivanje različitih pristupa u njihovoj implementaciji. Postoje tri osnovne kategorije ruting protokola za MANET mreže: reaktivni, proaktivni i hibridni. Analiziranjem prednosti i slabosti svake od ovih kategorija, predložen je novi ruting protokol, nazvan OLSR-BF. Ovaj proaktivni ruting protokol je većinom zasnovan na već postojećem OLSR ruting protokolu, sa modifikacijom koja se odnosi na primenu Belman-Fordovog algoritma za određivanje najkraće udaljenosti između čvorova unutar MANET mreže. Da bi se procenila efikasnost i performanse, novi ruting protokol je kvalitativno upoređen sa postojećim AODV, DSDV i OLSR ruting protokolima.