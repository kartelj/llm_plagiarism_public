Otkrivanje nepravilnosti podrazumeva identifikaciju sumnjive aktivnosti unutar kompjuterske mreže, koja se postiže upoređivanjem nepoznatog sadržaja sa statističkim modelom uobičajenog mrežnog prometa. Binarni klasifikatori zasnovani na superviziranom mašinskom učenju pokazali su se kao efikasno rešenje za ovakve modele. U ovom radu predstavljeno je pet vrsta binarnih klasifikatora: k-najbližih suseda, k-najbližih suseda sa težinskim koeficijentima, stabla odlučivanja, modeli vektora podrške i feedforward neuronske mreže. Glavni izazov superviziranog mašinskog učenja je velika količina podataka potrebna za preciznost klasifikatora. Da bi se smanjilo vreme potrebno za treniranje klasifikatora, uz minimalno smanjenje tačnosti modela, u ovom radu je primenjeno preprocesiranje koje se sastoji od dve faze: izbor numeričkih atributa i skaliranje atributa u simetrične granice. Razvijena je nova metoda bazirana na korišćenju tangens hiperboličke funkcije i damping strategije Levenberg-Marquardt algoritma. Kako bi se demonstrirao pozitivan efekat ovakvog preprocesiranja na vreme obuke i tačnost klasifikatora, koristi se Kyoto 2006+ baza podataka, jedina javno dostupna baza stvarnog mrežnog prometa namenjena isključivo za istraživanje detekcije anomalija u kompjuterskim mrežama. Od izabranih klasifikatora, najbrži je feedforward neuronska mreža, dok se model k-najbližih suseda sa težinskim koeficijentima pokazao kao najprecizniji. Pretpostavlja se da, kada klasifikatori rade istovremeno, treba da detektuju anomaliju ili normalan mrežni promet, što ponekad nije slučaj, što dovodi do različitih procena anomalije, odnosno do konflikta. Detektor konflikta je blok koji izvršava logičku ekskluzivno ili (XOR) operaciju nad izlazima klasifikatora. Ako oba klasifikatora istovremeno detektuju anomaliju ili prepoznaju promet kao normalan, odlučuju da nema konflikta. U suprotnom, detektovan je konflikt. Broj detektovanih konflikata omogućava dodatno otkrivanje promena u ponašanju kompjuterske mreže.