Tokom perioda brzog napretka informacionih tehnologija, njihova upotreba u obrazovanju je postala sveprisutna. Mnoge obrazovne institucije koriste platforme za učenje na daljinu (DLS) kao dopunu standardnim obrazovnim metodama. Sve veći broj visokoškolskih ustanova širom sveta, uključujući i naše, implementirao je ovu vrstu obuke i organizovao učenje na daljinu. Ovaj rad se fokusira na trenutno stanje kvalitetnih DLS sistema za elektronsko učenje. Istraženi su različiti modeli sistema e-učenja i predloženi su mogući budući pravci. Korišćenje sistema za upravljanje učenjem, inteligentnih tutorskih sistema i adaptivnih obrazovnih hipermedijskih sistema omogućilo je stvaranje velike baze podataka o načinima na koje studenti uče. Sistemi za upravljanje učenjem (LMS) se koriste za kreiranje, organizaciju, realizaciju i administraciju online kurseva, bez obzira na specifičnu lokaciju i vreme održavanja. Moodle, kao jedan od najčešće korišćenih sistema za upravljanje učenjem, je open-source sistem baziran na PHP modulima koji se instaliraju na web server i MySQL, Postgres baze podataka. Poseban fokus je stavljen na poboljšanje uspešnosti studenata tokom polaganja ispita, kao i na tehničke aspekte sistema e-učenja koji bi mogli osigurati održivost sistema usled brzih promena u razvoju i implementaciji informaciono-komunikacionih tehnologija.