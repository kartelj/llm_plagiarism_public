'Vlada, vojska, policija, bezbednosne agencije i slični profesionalni sistemi zahtevaju najviši stepen zaštite komunikacija. Ovi sistemi ne mogu da se oslone na sisteme zaštite koji su dostupni javnosti. Slično tome, ne mogu se osloniti ni na bezbednosne sisteme koji nisu razvijeni unutar same organizacije i čiji su principi rada, kao i eventualne greške u dizajnu i implementaciji, poznati izvan organizacije. Da bi postigli najviši stepen zaštite komunikacija, profesionalni sistemi moraju da razviju svoje sisteme zaštite koji su otporni na sve poznate vrste napada. Ukupan razvoj komunikacionog sistema uključuje razvoj komponenti na svim nivoima - od korisničkog interfejsa do komunikacione infrastrukture. Ovakav razvoj zahteva ogromne resurse i investicije, kao i vreme za razvoj, testiranje i ispravljanje grešaka. U ovom radu se istražuju mogućnosti korišćenja postojećih javnih komunikacionih infrastruktura i tehnologija za razvoj i upotrebu sopstvenog sistema koji pruža najviši stepen zaštite komunikacija. U radu je prikazan detaljan proces razvoja i karakteristike rešenja koje se temelji na integraciji sopstvenih šifarskih algoritama na mrežnom komunikacionom sloju.'