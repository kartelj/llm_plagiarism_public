U ovoj doktorskoj tezi smo se bavili analizom i poređenjem metoda za precizniju detekciju manipulacija video materijala pomoću Deepfake tehnologije. Istraživanje smo započeli pregledom prethodnih modela namenjenih za otkrivanje manipulacija video sadržajem kroz Deepfake tehniku. Proučavani su ranije obučeni modeli i njihovi parametri. Modeli koji su bili predmet analize su XceptionNet, EfficientNetB i EfficientNetV. Parametri ovih modela koji su modifikovani tokom procesa ponovnog obučavanja su konfiguracija mreže SingleDLCNN, broj fold-ova i vrednost za Hold-out tehniku. Koristili smo DataSet sa više od 6000 datoteka, gde je većina datoteka iskorišćena za treniranje neuronske mreže, dok su preostale datoteke korišćene za testiranje i validaciju. Za izdvajanje najboljih rezultata koristili smo CV (Cross-Validation), a tačnost rezultata je poboljšana tehnikom težinskog usrednjavanja, tj. optimizacijom težine. Prikazani su rezultati za sva tri modela koja su obučena, a najbolji rezultat je postignut pomoću EfficientNetbB4. 96.8% (FAR = 5.97%). Verujemo da su postignuti rezultati dokaz kvaliteta metode učenja. U planu je dalji razvoj modela i potencijalna komercijalizacija.