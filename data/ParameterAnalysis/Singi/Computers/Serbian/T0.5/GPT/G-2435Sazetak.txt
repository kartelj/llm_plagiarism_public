'W3C je predstavio XML kao standard za web aplikacije, transakcije, dokumentaciju, sisteme za upravljanje bazama podataka i razmenu informacija putem Interneta. XML omogućava skladištenje raznovrsnih podataka, nezavisno od načina njihovog prikaza. XML se koristi za pravljenje, ažuriranje i upravljanje bazama podataka. Pisanje i kreiranje XML dokumenata je jednostavno i lako razumljivo za ljude, kao i za mašine, što olakšava izradu aplikacija za obradu ovih dokumenata. U suštini, sve vrste informacija mogu se predstaviti kao XML dokumenti. U poslednjem periodu, zabeležen je značajan rast sadržaja na arapskom jeziku i broja korisnika Interneta. Arapski jezik govori više od 375 miliona ljudi, a preko 155 miliona, ili više od 40% ove populacije, koristi internet. To čini oko 5% svih korisnika Interneta na svetu. Broj korisnika Interneta koji govore arapski je porastao šezdeset puta u poslednjih petnaest godina (2000-2015). Ovaj rast upotrebe je premašio rast sistema za pretragu, sumarizaciju arapskog teksta (kao što su dokumenti i web stranice), procese upita i procesore prirodnih jezika. Arapska reč ima različite oblike sintakse i morfologije sa različitim značenjima. Gramatički, dokumenti sadrže različite oblike reči, uključujući derivaciju reči. Ovo stvara probleme u obradi teksta, sumarizaciji dokumenata i pronalaženju informacionih sistema. Pored toga, postoji veliki gubitak informacija tokom procesa upita, sumarizacije dokumenata i pretraživanja izvora, posebno kod velikih dokumenata, tako da je gubitak informacija direktno proporcionalan veličini dokumenata tokom ovih procesa. Ova disertacija opisuje RAX sistem, dizajniran za rangiranje arapskih dokumenata u procesima pronalaženja informacija. Predloženo rešenje se oslanja na sličnost sadržaja teksta. Model koji smo kreirali može se koristiti za dokumente u različitim formatima koji su pisani na arapskom jeziku. Zbog kompleksne semantike ovog jezika, predloženo rešenje koristi isključivo statistički pristup. Dizajn i implementacija su zasnovane na postojećim okvirima za obradu teksta i referentnoj gramatici arapskog jezika. Glavni fokus našeg istraživanja bio je evaluacija različitih mera sličnosti koje se koriste za klasifikaciju arapskih dokumenata iz različitih oblasti i različitih kategorija dokumenata na osnovu kriterijuma upita predviđenog od strane korisnika. Dalje, disertacija će razmatrati upotrebu sistema zaštite na RAX sistemu. Ova upotreba je kombinacija između XML zaštite (XML digitalni potpis i XML enkripciju) i SOAP poruka kako bi se stvorilo sigurno okruženje između krajnjeg korisnika i modela RAX sistema, kao i analiza napada na sistem zaštite i protivmere.'