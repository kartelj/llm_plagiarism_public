Sve veća potreba za ubrzavanjem prenosa podataka i strogim zahtevima za zaštitu podataka u modernom društvu postaje sve očiglednija. U tom smislu, FSO komunikacije se nameću kao odlična alternativa tradicionalnim sistemima prenosa podataka. Ovi sistemi, tamo gde je njihova upotreba moguća, pružaju korisnicima izuzetno visoke performanse, sa brzinama prenosa i do nekoliko Gb, te praktično izuzetno velikim mogućnostima za zaštitu podataka. Zbog njihove jeftine implementacije, njihova upotreba u "last mile" konekciji je od velike važnosti. U ovom istraživanju, analizirana je mogućnost prenosa slike preko FSO komunikacionog kanala u prisustvu scintilacije. Ispitivan je prenos zaštićenih podataka (slike sa ugrađenim vodenim žigom) i uticaj FSO kanala na njihovu degradaciju, odnosno degradaciju zaštitnog koda, kao i slika u boji za detekciju požara na slici.