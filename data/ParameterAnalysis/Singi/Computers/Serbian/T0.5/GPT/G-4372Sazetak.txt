Svaki dan, savremene kompanije se susreću sa izazovom upravljanja velikim brojem informacija i podataka, što može otežati njihovo poslovanje i donošenje efektivnih poslovnih odluka. Potreba za pronalaženjem novog pristupa upravljanju znanjem, u cilju efikasnijeg korišćenja korporativne memorije (tj. znanja), postaje sve izraženija kako bi se poboljšalo poslovanje. Takođe, sve više se naglašava važnost zaštite pristupa korporativnoj memoriji, njenom razmenom i upravljanju, kao ključnog aspekta poslovanja. Implementacija koncepta poslovne inteligencije u upravljanju korporativnom memorijom postaje neophodan element strategije uspešnih kompanija. 

Integrisano automatizovano upravljanje korporativnom memorijom, iako složeno, nudi rešenje za interakciju između upravljanja znanjem i informacionih tehnologija. To omogućava potpuno razumevanje procesa donošenja odluka, kao i procesa toka dokumenata, informacija i podataka unutar kompanije. Kroz ovakav pristup, kompanije mogu dobiti detaljne podatke koji olakšavaju donošenje konkretnih poslovnih odluka. 

Međutim, postoji i potreba za zaštitom ovakvog integrisanog automatizovanog procesa. U skladu sa međunarodnim standardima (ISO 27001), menadžment treba da obezbedi efikasnu implementaciju, praćenje i unapređenje sistema za upravljanje bezbednošću korporativne memorije. Zaštita i bezbednost korporativne memorije kroz kriptografska rešenja treba da obezbedi balans između zahteva korisnika, funkcionalnosti unutar korporativne memorije i potrebe za zaštitom osetljivih podataka i očuvanje njihovog integriteta. 

Ovaj rad će predstaviti sopstveno kriptografsko rešenje za zaštitu korporativne memorije sa aspekta upravljanja znanjem. Samo ovlašćeni korisnici sistema će imati pristup dokumentima i podacima na osnovu definisanih dozvola pristupa. Autentičnost dokumenata i njihova nepromenljivost će biti obezbeđena kroz digitalne potpise, u skladu sa aktuelnim zakonskim propisima za elektronski dokument. 

Takođe, biće razmatrani principi i modeli koji obezbeđuju zaštitu podataka i privilegovan pristup podacima, sve u cilju donošenja odluka zasnovanih na korporativnoj memoriji. Najbolji primer za ovakvu analizu su bezbednosno-informativne agencije, sa brojnim primerima, kako dobrih organizacija, tako i propusta u njihovom radu.