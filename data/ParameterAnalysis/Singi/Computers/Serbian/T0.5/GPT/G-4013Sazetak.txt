'Ova doktorska disertacija se fokusira na tehnički efikasno i socijalno prihvatljivo rešenje problema garancije identiteta novorođenčadi. Problem je postao sve aktuelniji zbog povećanih sumnji o mogućim krađama i zamenama novorođenčadi u porodilištima u Republici Srbiji. Takođe, treba napomenuti brojne presude, naročito one donesene u Međunarodnom Sudu pravde u Strazburu, u Francuskoj, koje se tiču ove teme. Predloženo rešenje obuhvata specifičan distribuirani informacioni sistem i poseban uređaj za biometrijsku identifikaciju roditeljstva, zasnovan na otiscima prstiju. Ovaj informacioni sistem i uređaj pružaju sinergiju i efikasnost celokupnog rešenja, garantujući sa 100% tačnosti identitet novorođenčadi i pružajući nedvosmislenu potvrdu roditeljstva. Poseban naglasak je stavljen na bezbednosne aspekte sistema, s obzirom na to da se radi o osetljivim podacima. Posebno su razvijeni algoritmi za akviziciju i verifikaciju identiteta majke i bebe u trenutku porođaja i njihovog napuštanja porodilišta, kao i procedure i vremenski okvir za njihovu primenu. Cancelable biometrija pruža potpunu sigurnost od kompromitacije ili narušavanja bezbednosti podataka u bilo kom smislu. Ovaj sistem će omogućiti značajan napredak u ovom segmentu zdravstvenog sistema Republike Srbije, kako za institucije (porodilišta, bolnice), tako i za kvalitet usluga koje se pružaju građanima. Potpuno će se eliminisati mogućnost ljudske greške, kao i definisati procedure nakon specifikacije postojećeg sistema koji se primenjuje u porodilištima širom Republike Srbije. U disertaciji će biti prikazan sistem koji sprečava bilo kakvu manipulaciju, krađu ili zamenu identiteta novorođenčadi i pruža dodatnu sigurnost majkama da su deca zaista 100% njihova.'