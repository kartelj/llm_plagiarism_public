U ovom radu obavljena je analiza performansi bežičnog prenosa signala prisutnog α-k-µ-g i k-µ-g fedinga u kanalu. Izračunati su izrazi u zatvorenom obliku za funkcije gustine verovatnoće raspodele i kumulativne funkcije raspodele odnosa signal-šum (SNR) na prijemu kada se bežični prenos obavlja kroz kanale sa fedingom. Korišćene su standardne mere kvaliteta, odnosno performansi primljenog signala, poput verovatnoće otkaza (OP - Outage probability) i srednjeg broja osnih preseka (LCR- Level Crossing Rate), koje su izračunate za različite slučajeve prenosa u zavisnosti od vrednosti parametara sistema. Analizirano je poboljšanje ovih mera performansi za slučaj kada se na prijemnoj strani koriste tehnike prostornog diverziteta kombinovanja. U radu su razmatrane različite tehnike kombinovanja signala na prijemu, uključujući tehniku selektivnog kombinovanja signala (SC-Selection Combining) i tehniku kombinacije signala sa maksimalnim odnosom (MRC-Maximal Ratio Combining), sa ciljem procene mogućnosti slabljenja uticaja fedinga pri prenosu signala u kanalu. Takođe je obavljena analiza simultanog uticaja pojavljivog fedinga i efekta senke pri bežičnom prenosu signala, a razmatrane su mogućnosti simultane primene tehnika makro-diverziteta kombinovanja navedenih tehnika prostornog diverziteta, kako bi se smanjili ovi štetni efekti smetnji i poboljšao kvalitet signala na prijemnoj strani. Rezultati dobijeni u ovom radu pokazuju da se primenom pristupa predloženih u disertaciji može postići smanjenje štetnih efekata α-k-µ-g i k- µ-g fedinga u kanalu pri različitim scenarijima bežičnog prenosa.