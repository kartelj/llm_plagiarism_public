Moderne kompanije se svakim danom suočavaju sa problemom opterećenosti velikom količinom informacija i podataka, a što otežava njihovo poslovanje i donošenje efikasnih poslovnih odluka. Pronalaženje nove suštine primene načina menadžmenta znanja u smislu efikasnog korišćenja memorije organizacije (znanja), predstavlja sve veću potrebu kompanija da unaprede svoje poslovanje. Isto tako, zaštita načina pristupanja memoriji organizacije (znanju kompanije), njegovoj razmeni i upravljanju njime, kompanije sve više posvećuju pažnju i stavljaju akcenat u svom poslovanju. Primena koncepta poslovne inteligencije u upravljanju memorije organizacije postaje neizostavan element strategije uspešnih kompanija. Integrisano automatizovano upravljanje memorijom organizacije (znanjem jedne kompanije), iako veoma složeno, predstavlja rešenje za interakciju menadžmenta znanja i informacione tehnologije. Time se stvara mogućnost potpunog objašnjavanja procesa donošenja odluka u jednoj kompaniji, ali i procesa toka dokumenata, informacija i podataka. Integrisanim automatizovanim upravljanjem memorijom organizacije, kompanija ostvaruje mogućnost dobijanja detaljnih podataka na osnovu kojih je olakšano konkretno poslovno odlučivanje. Takođe, ovde se javlja i zahtev za zaštitu jednog takvog integrisanog automatizo vanog procesa. U skladu sa određenim i usvojenim međunarodnim standardima (ISO 27001), menadžment u ovakvom sistemu kakav je memorija organizacije treba da osigura efikasnu implementaciju, praćenje i unapređenje sistema za rukovanje bezbednošću memorije organizacije. Zaštita i bezbednost memorije organizacije kroz kriptografska rešenje treba da zadovolji balans između zahteva korisnika, funkcionalnosti unutar memorije organizacije i potrebe zaštite osetljivih podataka i čuvanje njihovog integriteta. Ovakav integrisani automatizovani proces upravljanja memorijom organizacije predstavlja jedno rešenje koje bi svoju upotrebu moglo da nađe kako u oblasti učenja inteligentnih sistema, tako i u postojećim sistemima savremenog poslovnog odlučivanja. Jedan od predloženog načina rešenja zaštite integrisanog sistema za proces upravljanja memorijom organizacije u ovom radu biće i mogućnost snimanja u šifrovanom obliku, čime podaci postaju dostupni samo kroz informacioni sistem kompanije. U ovom radu biće predstavljeno sopstveno kriptografsko rešenje zaštite memorije organizacije sa stanovišta menadžmenta znanja. Pristup dokumentima i podacima će imati samo ovlašćeni korisnici sistema na osnovu definisanih dozvola pristupa. Autentičnost dokumenata i njihova nepromenljivost bi se obezbedila pomoću digitalnih potpisa, što predložena kriptografska rešenja obezbeđuju u skladu sa aktuelnim zakonskim propisima za elektronski dokument. Isto tako, biće razmotreni principi i modeli koji obezbeđuju i zaštitu podataka i privilegovan pristup podacima, a sve u cilju donošenja odluka zasnovanih na memoriji organizacije. Najbolji primer za ovakvu analizu su bezbednosno-informativne agencije, a brojni su primeri, kako dobrih organizacija, tako i propusta u njihovom radu. 