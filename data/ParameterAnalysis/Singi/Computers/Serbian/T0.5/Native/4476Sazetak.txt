Za realizaciju informacione bezbednosti u sajber prostoru potrebno je definisati kriptografske algoritme koji omogućavaju visok stepen zaštite podataka i komunikacija, podržavaju veoma velike komunikacione brzine, zahtevaju ekstrem- no male procesne resurse i imaju izuzetno kompaktnu implementaciju. Ove karak- teristike upućuju na klasu sekvencijalnih kriptografskih algoritama odnosno sin- tezu pseudoslučajnih generatora sa prethodno navedenim karakteristikama. Ima- jući u vidu navedene zahteve cilj ovog rada je sinteza klase pouzdanih i efikasnih pseudoslučajnih generatora. Definisana je klasa slučajnih procesa baziranih na promenljivim permutacijama i analizirane su probabilističke i statističke osobine definisane klase slučajnih procesa. Definisana klasa slučajnih procesa poslužila je kao referentni model za definisanje klase pseudoslučajnih generatora parametrizo- vane sa dva pseudoslučajna niza. Koristeći teoriju verovatnoće, teoriju informacija i teoriju brojeva analizirane su osobine definisane klase pseudoslučajnih generatora. Izvedeni su dovoljni uslovi pod kojima izlazni niz definisane klase pseudoslučajnih generatora ima asimptotski uniformnu raspodelu ima izlaznih simbola. Korelaci- ona analiza je pokazala da su elementi parametrizujućih sekvenci i izlaznog niza asimptotski nezavisni i kao posledicu toga imamo da količina informacija koju ele- ment izlaznog niza nosi o tekućem unutrašnjem stanju generatora je asimptotski nula. Analiza perioda je pokazala da kada se parametrizujuće sekvence odaberu na odgovarajući način period generisanog izlaznog niza postaje značajno veći od perioda parametrizujućih sekvenci. Navedene osobine spadaju u neophodne osobi- ne kriptografskih pseudoslučajnih generatora. Efikasnost predložene konstrukcije se postiže odabirom efikasnih pseudoslučajnih generatora, na primer sekvenci ge- nerisanih višestrukim linearnim pomeračkim registrima. U radu su navedene i moguće primene predložene klase pouzdanih pseudoslučajnih generatora.