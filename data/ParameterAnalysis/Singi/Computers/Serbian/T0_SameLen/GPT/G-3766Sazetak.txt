Ova doktorska teza ima za cilj, s jedne strane procenu stanja pacijenata koji boluju od neuromotoričnih bolesti pomoću senzorskih mreža primenjenih u medicini, a s druge strane odgovor na pitanje da li je tenis kao sport efikasniji u rehabilitaciji od tradicionalnih rehabilitacijskih procesa. Drugi cilj je utvrditi, da li su senzorske mreže korišćene u medicini izložene sve većem riziku, što je veoma bitan i važan faktor, te ga moramo uzeti u obzir. U tezi se upoređuje razvoj i oporavak dve osobe skoro iste telesne konstitucije, životne dobi i snage od kojih se jedna leči tradicionalnom rehabilitacijom, a druga uz pomoć tenisa kao rehabilitacijskog sporta. Pored toga se upoređuje razvoj cele grupe sa razvojem kontrolne grupe. Osim navedenih analiziraju se i senzorske mreže primenjene u medicini, njihova zaštita i sigurno formiranje. Kao rezultat istraživanja može se reći da su osobe rehabilitovane uz pomoć tenisa brže napredovale, do kraja istraživanja im se povećala snaga udaraca u odnosu na pacijente rehabilitovane na tradicionalan način. Možemo stoga reći da je istraživanje bilo uspešno. I druga moja pretpostavka je dobila potvrdu, jer se razvojem tehnike u sve većoj meri uočavaju razne bezbednosne pukotine u različitim mrežama.