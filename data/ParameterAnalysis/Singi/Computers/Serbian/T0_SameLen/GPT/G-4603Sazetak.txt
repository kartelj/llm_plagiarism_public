U ovoj disertaciji sprovedena je analiza performansi bežičnog prenosa signala u prisustvu α-k-µ-g i k-µ-g fedinga u kanalu. Izračunati su izrazi u zatvorenom obliku za funkcije gustine verovatnoće raspodele i kumulativnu funkciju raspodele odnosa signal-šum (SNR) na prijemu kada se bežični prenos obavlja kroz kanale sa fedingom. Korišćene su standardne mere kvaliteta, odnosno performansi primljenog signala, kao što su verovatnoća otkaza (OP - Outage probability) i srednji broj osnih preseka (LCR- Level Crossing Rate), koje su izračunate za slučajeve prenosa u funkciji različitih vrednosti parametara sistema. Poboljšanje ovih mera performansi analizirano je za slučaj kada su na prijemnoj strani primenjene prostorne diverziti tehnike kombinovanja. U disertaciji je razmotreno nekoliko tehnika kombinovanja signala na prijemu. Primijenjene su tehnika selektivnog kombinovanja signala (SC-Selection Combining) i tehnika kombinacije signala sa maksimalnim odnosom (MRC-Maximal Ratio Combining), u cilju procene mogućnosti slabljenja uticaja fedinga pri prenosu signala u kanalu. Sprovedena je i analiza istovremenog uticaja pojavljive fedinga i efekta senke pri bežičnom prenosu signala, a razmatrane su mogućnosti istovremene primene tehnika makro-diverziti kombinovanja gore navedenih prostornih diverziti tehnika, kako bi se smanjili ovi štetni efekti uticaja smetnji i poboljšao kvalitet signala na prijemnoj strani. Rezultati dobijeni u ovoj disertaciji, pokazuju da se primenom pristupa predloženih u tezi može postići smanjenje štetnih efekata α-k-µ-g i k- µ-g fedinga u kanalu pri različitim scenarijima bežičnog prenosa.