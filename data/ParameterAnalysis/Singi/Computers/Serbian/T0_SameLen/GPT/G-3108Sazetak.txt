Na početku 21. veka, informaciona tehnologija je postala neizostavni deo obrazovanja. Jedan od ključnih problema u tom vremenskom periodu bio je nabavka opreme i uvođenje informacionih tehnologija u moderno obrazovanje. Veliki potencijal koji ove tehnologije nude nije dovoljno iskorišćen u mnogim zemljama u razvoju, a jedan od glavnih uzroka je bila nedovoljna opremljenost škola tehničkom opremom, ali i nedostatak obuke nastavnika za njihovu upotrebu. Većina softvera koje škole koriste su vlasnički softveri (komercijalni softveri), koji se naplaćuju po visokim cenama. Cilj ovog istraživanja je da istakne nove fokuse za istraživanje u oblasti informacionih sistema i obrazovanja, posebno da se naglasi mogućnosti i uticaj Open Source softvera. Ova tema je veoma relevantna u stručnim krugovima, od kada je grad Minhen odlučio da pređe na Open Source softvere kako bi uštedeo značajnu sumu novca. Vođene ovim primerom, neke od zemalja Evropske Unije razmatraju prelazak njihovih računarskih sistema na softvere otvorenog koda, ali isto tako ima i onih koje su već napravile prve korake u ovom pravcu. Analiza ove teme je potrebno izvršiti iz više perspektiva kao što su: ekonomski, računarski, pedagoški, sociološki, kulturološki, pravni aspekti i sl. U radu su napravljena poređenja između Microsoft Windows i GNU/Linux operativnih sistema oko kojih u svetu informatike postoje dugotrajne diskusije o njihovoj primenjivosti i superiornosti. Takođe se proučavaju tehnološke konkurentnosti između Open Source kôda i vlasničkog softvera uzimajući u obzir i njihove filozofije nastanka i razvoja. U dokazivanju primenjivosti ovih sistema na istom hardveru kao kod konkurenata uradili smo testove koji ukazuju na mogućnosti oba sistema na istim hardverskim arhitekturama.