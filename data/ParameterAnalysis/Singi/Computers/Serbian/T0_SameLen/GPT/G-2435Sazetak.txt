W3C je predstavio XML kao standard za upotrebu u web aplikacijama, transakcijama, dokumentaciji, sistemima za upravljanje bazama podataka i razmeni informacija između sistema preko Interneta. XML omogućava skladištenje različitih podataka bez obzira na način njihovog prikaza. XML se koristi za kreiranje, ažuriranje i upit baze podataka. Izrada i pisanje XML dokumenata jasno i čitljivo za čoveka, kao i za mašinu, je jednostavno, što olakšava kreiranje aplikacija koje obrađuju ove XML dokumente. Generalno, sve vrste informacija se mogu predstaviti kao XML dokumenta. U poslednjih nekoliko godina, sadržaj na arapskom jeziku i broj korisnika na Internetu su značajno porasli. Arapski je jezik širokog govornog područja sa više od 375 miliona ljudi koji govore arapski jezik i preko 155 miliona ljudi, ili preko četrdeset procenata ove populacije koja govori arapski jezik, koji koriste internet. To čini oko pet odsto svih korisnika Interneta u svetu. Broj korisnika interneta koji govore arapski jezik povećao se za faktor šezdeset u poslednjih petnaest godina (2000-2015). Ovaj rast upotrebe premašio je rast sistema pretrage, sumarizaciju arapskog teksta (kao što su dokumenti i web stranice), procese upita i procesore prirodnih jezika. Arapska reč ima različite oblike sintakse i morfologije sa različitim značenjima. Gramatički, dokumenti sadrže različite oblike reči, uključujući derivaciju reči. Ovo stvara probleme u obradi teksta, sumarizaciji dokumenata i pronalaženju informacionih sistema. Osim toga, postoji visok stepen gubitka informacija tokom procesa upita, sumarizacije dokumenata i pretraživanja izvora, posebno kod velikih dokumenata, tako da je gubitak informacija direktno proporcionalan veličini dokumenata tokom ovih procesa. Ova teza opisuje RAX sistem, dizajniran za rangiranje arapskih dokumenata u procesima pronalaženja informacija. Predloženo rešenje u osnovi zavisi od sličnosti sadržaja teksta. Model koji smo osmislili može da se koristi za dokumente koji se nalaze u različitim formatima i koji su pisani na arapskom jeziku. Zbog složene jezičkih semantike tog jezika predloženo rešenje koristi čisto statistički pristup. Dizajn i implementacija su zasnovane na postojećim okvirima obrade teksta i referentne gramatike arapskog jezika. Glavni fokus našeg istraživanja bio je evaluacija različitih mera sličnosti koje se koriste za klasifikaciju arapskih dokumenata iz različitih oblasti i različitih kategorija dokumenata na osnovu kriterijuma upita predviđenog od strane korisnika. Dalje, teza će razmotriti upotrebu sistema zaštite na RAX sistemu. Ova upotreba je kombinacija između XML zaštite (XML digitalni potpis i XML enkripciju) i SOAP poruka kako bi se kreiralo tajno okruženje između krajnjeg korisnika i modela RAX sistema, kao i proučili napadi na sistem zaštite i protivmere.