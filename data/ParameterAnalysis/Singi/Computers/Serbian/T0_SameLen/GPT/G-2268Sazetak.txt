Potreba za ubrzavanjem prenosa podataka, kao i sve veći zahtevi za zaštitom podataka u modernom društvu, postaju sve očigledniji. U tom smislu, FSO komunikacije su odlična alternativa tradicionalnim sistemima prenosa podataka. Ovi sistemi, gde je njihova upotreba moguća, pružaju korisnicima izuzetno visoke performanse, imaju brzine prenosa do nekoliko Gb i praktično izuzetno veliku mogućnost zaštite podataka. Zbog svoje jeftine implementacije, njihova upotreba u "last mile" konekciji je od velike važnosti. U ovom radu je analizirana mogućnost prenosa slike FSO komunikacionim kanalom u prisustvu scintilacije. Ispitivan je prenos zaštićenih podataka (slike sa ubačenim vodenim žigom) i uticaj FSO kanala na njihovo pogoršanje, odnosno pogoršanje zaštitnog koda, kao i slike u boji radi detekcije požara na slici.