U doba brzog napretka IT sektora, velika primena je našla mesto u obrazovnom procesu. Mnoge obrazovne institucije koriste DLS platforme za edukaciju, delimično kao dopunu klasičnom obrazovanju. Međutim, sve veći broj visokoškolskih ustanova, kako globalno tako i kod nas, implementirao je ovaj oblik obuke i organizovao učenje na daljinu. Cilj istraživanja u ovom radu bio je da prikaže trenutno stanje kvalitetnih DLS sistema za e-učenje. Istraženi su razvoji modela e-učenja i predloženi su potencijalni budući pravci. Korišćenje sistema za upravljanje učenjem, inteligentnih tutorskih sistema, adaptivnih obrazovnih hipermedijskih sistema u obrazovanju omogućilo je stvaranje velike baze podataka o načinima učenja studenata. Sistemi za upravljanje učenjem (eng. Learning Management System - LMS) koriste se za kreiranje, organizaciju, realizaciju, administriranje online kurseva, programa obuke nezavisno od specifične lokacije i vremena održavanja. Moodle (eng. Modular Object Dynamic Learning Environment) je jedan od najpopularnijih sistema za upravljanje učenjem. Ovaj open-source sistem baziran je na skupu PHP modula koji se instaliraju na Web server i MySQL, Postgres bazama podataka. Fokus je stavljen kako na poboljšanje uspešnosti studenja u procesu polaganja ispita, tako i na tehničke aspekte e-učenja koji bi mogli obezbediti održivi razvoj sistema usled brzih promena u razvoju i implementaciji informaciono-komunikacionih tehnologija.