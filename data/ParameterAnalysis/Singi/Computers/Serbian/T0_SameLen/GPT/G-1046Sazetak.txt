Korisnici savremenih elektronskih sistema očekuju visok nivo zaštite ličnih podataka i resursa. Svoje poverenje temelje na pretpostavci da je pružalac usluge preduzeo sve mere da ne dođe do propusta. Složeni zaštitni i administrativni sistemi mogu odvratiti korisnike od korišćenja usluga ili servisa dostupnih na tržištu. Da bi se postigao najviši nivo zaštite komunikacija, profesionalni sistemi moraju razviti vlastite zaštitne sisteme, otporne na sve poznate vrste napada. Međutim, profesionalni sistemi su takođe primorani da balansiraju između funkcionalnosti i zaštite korisnika. Svoje usluge postavljaju na poznatu infrastrukturu i u većini slučajeva koriste SSL/TLS protokol za zaštitu, koristeći podatke poznate korisniku (korisničko ime i lozinku). Na ovaj način postignut je balans između funkcionalnosti i zaštite, zanemarujući pravila sigurnosti i autentifikacije za nešto što korisnik ima i nešto što korisnik jeste. U radu se analiziraju mogućnosti implementacije sopstvenog rešenja koje ne smanjuje funkcionalnost uvodeći i drugi princip pravila sigurne autentifikacije nečim što korisnik ima. Kroz rad je prikazan detaljan proces razvoja i karakteristike rešenja koje obezbeđuje ova načela i time povećava pouzdanost SSL/TLS protokola kroz višestruke kanale autentifikacije.