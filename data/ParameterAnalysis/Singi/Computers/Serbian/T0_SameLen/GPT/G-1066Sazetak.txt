Veza između ponude i potražnje u velikoj meri zavisi od marketinških aktivnosti hotelskih preduzeća. Srpski hoteli, koji su analizirani u ovom radu, se razlikuju po broju različitih sadržaja i usluga, kako među sobom, tako i od konkurencije na svetskom tržištu. Investicije u hotelske kapacitete u poslednjim godinama su doveli do toga da se hoteli sa 4 i 5 zvezdica u Srbiji danas prikazuju u novom svetlu sa modernim dizajnom, elegantnim ambijentom i savremenom opremom. U ovom radu ćemo analizirati trenutnu poziciju hotela sa 4 i 5 zvezdica na društvenoj mreži Facebook i utvrditi prisustvo i značaj Internet distributivnih sistema (IDS) u prodaji, kao i njihov uticaj na kvalitet hotelskih usluga. Ukazaćemo na promene koje su se dogodile u hotelijerstvu zbog pojave IDS i na međusobnu vezu ovih sistema i hotelskih preduzeća u Srbiji. Izvedena su dva empirijska istraživanja, anketirani su menadžeri srednjeg i najvišeg nivoa upravljanja i gosti koji su boravili u posmatranim hotelima. Prikupljeni podaci su obrađeni korišćenjem statističkog programa IBM SPSS Statistics 22, a u analizi su korišćene deskriptivna statistika, Studentov T test, Hi kvadrat test, IPA i analiza varijanse (ANOVA). Za potrebe istraživanja o promociji obrađeni su sekundarni podaci korišćenjem alata Simply Mesaured.