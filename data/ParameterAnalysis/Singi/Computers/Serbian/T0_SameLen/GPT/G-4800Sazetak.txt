Internet stvari i blokčejn se smatraju dve ključne tehnologije današnjice. Smanjenje latencije i povezanost sistema su doveli do veće fleksibilnosti u korišćenju aplikacija na udaljenim uređajima. Glavni problem interneta stvari je nedostatak računarskih resursa, ograničena memorija i slabiji procesori optimizovani za nisku potrošnju energije, što otežava korišćenje robusnih algoritama za šifrovanje. Internet stvari se suočava sa brojnim izazovima, uključujući slabu interoperabilnost, bezbednosne ranjivosti, privatnost i nedostatak standarda. U ovom radu predlaže se korišćenje softverskog interfejsa kao arhitekture sigurnosnog prolaza za pametne uređaje. Sigurnosni interfejs omogućava primenu jačih kriptografskih algoritama za udaljene servise pametnih uređaja. Ovaj pristup unapređuje bezbednost podataka koje pametni uređaji šalju kroz korišćenje kompatibilnih algoritama za šifrovanje podataka pre nego što se proslede na udaljene servise. Osim interfejsa, u ovom radu se koristi i blokčejn tehnologija. Korišćenje blokčejn tehnologije omogućava decentralizaciju i autentifikaciju u mreži povezanih pametnih uređaja. Integracijom blokčejna postiže se potrebna anonimnost i fleksibilnost koju trenutni internet stvari nema. Blokčejn štiti interfejs svojim tehnologijama koje eliminiraju jednu tačku kontrole, beleže sve transakcije, proveravaju njihovu validnost i time pružaju poverenje među uređajima u mreži. Rezultat ovog rada je razvoj interfejsa koji omogućava pametnim uređajima da koriste bilo koji kriptografski algoritam, omogućava mapiranje IP adresa i na taj način sprečava neautorizovani pristup mreži. Pored razvoja interfejsa, blokčejn tehnologija će biti implementirana u kompatibilnom režimu tako da je efikasna za rad na pametnim uređajima uzimajući u obzir ograničenja resursa.