U okviru disertacije sprovedena su istraživanja koja su omogućila definisanje algoritama i softverske strukture adaptivnih sistema primenljivih u regulisanju saobraćaja na svetlosno signalisanim raskrsnicama. Model za proračun signalnog plana semaforizovanih četvorokrakih raskrsnica sa dve ili više faza, gde se saobraćaj može odvijati u uslovima nezasićenih i prezasićenih saobraćajnih tokova, je takođe razvijen. Disertacija obuhvata detaljnu analizu i testiranje funkcionisanja predloženih adaptivnih sistema za regulisanje saobraćaja, posebno u situacijama kada vozila sa pravom prioriteta prolaze kroz raskrsnicu ili se nalaze u zonama dileme.