Tema ovog rada je istraživanje pretrage informacija u multomodalnim poslovnim dokumentima na desktop platformi. Dokument prenosi podatke koristeći različite modalitete, poput teksta, formata/stila i slika. Na primer, časopisni članci obično sadrže slike koje prikazuju eksperimentalne rezultate, a naslovi su obično ispisani većim slovima od ostatka teksta. Indeksiranje i pretraga samo na osnovu teksta su tradicionalni pristupi u sistemima za pretragu informacija. Sa širenjem Interneta i pojavom digitalnih biblioteka, postala je neophodna razrada tehnika za inteligentno indeksiranje i pretragu multomodalnih dokumenata. Indeksiranje i pretraga su dve ključne komponente sistema za pretragu informacija. Za određeni skup dokumenata, indeksiranje opisuje dokumente koristeći indeksni jezik. Pretraga koristi rezultate indeksiranja i pronalazi dokumente koji odgovaraju korisničkom upitu. Tekstualni i slikovni modaliteti koriste različite tehnike indeksiranja i pretrage. Jedno-modalni sistemi za pretragu informacija, koji koriste ili samo tekst ili samo sliku, imaju svoja ograničenja. Cilj multimodalnih sistema je da prevaziđu ograničenja svakog modaliteta kombinovanjem istih.