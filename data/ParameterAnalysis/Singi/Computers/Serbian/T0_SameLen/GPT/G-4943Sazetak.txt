U ovoj tezi smo analizirali i upoređivali metode za precizniju i tačniju detekciju manipulacija video materijala koristeći Deepfake tehniku. Istraživanje je počelo analizom prethodnih modela namenjenih za detekciju manipulacija video materijala putem Deepfake tehnike. Proučavani su prethodno obučeni modeli i njihovi parametri. Analizirani prethodno obučeni modeli su XceptionNet, EfficientNetB i EfficientNetV. Parametri ovih modela koji su modifikovani tokom procesa preobučavanja su konfiguracija mreže SingleDLCNN, broj fold-ova i vrednost za Hold-out tehniku. Upotrebljen je DataSet sa preko 6000 datoteka, od kojih je većina datoteka iskorišćena za treniranje neuronske mreže, a preostale datoteke su iskorišćene za testiranje i validaciju. Za izdvajanje najboljih rezultata upotrebljen je CV (Cross-Validation), a tačnost istih je poboljšana tehnikom težinskog usrednjavanja tj. optimizacijom težine. Prikazani su rezultati za sva tri obučena modela, a najbolji rezultat je postignut koristeći EfficientNetbB4. 96.8% (FAR = 5.97%). Smatramo da je postignutim rezultatom potvrđen kvalitet metode učenja. Za budući rad planiramo poboljšanje modela i potencijalnu komercijalizaciju.