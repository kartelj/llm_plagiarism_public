Moderna maloprodajna preduzeća oslanjaju se na koncept Upravljanja odnosima sa kupcima (CRM) kao ključni element za opstanak na tržištu. CRM koncept uključuje sve napore maloprodajnih preduzeća da uspostave i održe dugotrajne partnerske odnose sa kupcima, sa ciljem stvaranja vrednosti za obe strane. Ono što izdvaja primenu CRM koncepta od ostalih oblika upravljanja odnosima sa kupcima je sposobnost maloprodajnih preduzeća da identifikuju i razvijaju odnose sa svojim kupcima na individualnom nivou. Upravljanje promenama u odnosima sa kupcima podrazumeva razumijevanje potreba, zahteva i ponašanja kupaca u procesu maloprodaje, stalno ažuriranje tih informacija i unapređenje svih oblika komunikacije sa kupcima - verbalne i neverbalne, lične i elektronske. Ove karakteristike poslovnih odnosa, njihova promenljivost i vremenska zavisnost, su osnovni razlozi za potrebu primene planskog pristupa upravljanju promenama i usmeravanju odnosa sa kupcima na duže staze. Podsticanjem interesovanja kupaca za svoje poslovne aktivnosti, kroz kvalitetnu uslugu zasnovanu na prethodno istraženim potrebama kupaca, maloprodavac podstiče stvaranje zadovoljstva kupaca, zatim njihovog poverenja, i na kraju, lojalnosti kupaca. Istraživanje sprovedeno u okviru ove doktorske disertacije imalo je za cilj da stvori sliku o procesu izgradnje odnosa sa kupcima u domaćem maloprodajnom poslovanju. Pomoglo je u identifikaciji nekih ključnih faktora izgradnje poverenja i lojalnosti kupaca, kao faktora promena i upravljanja promenama u odnosima sa kupcima, na domaćem maloprodajnom tržištu.