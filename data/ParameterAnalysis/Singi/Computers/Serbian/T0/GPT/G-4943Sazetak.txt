U ovoj doktorskoj tezi smo analizirali i upoređivali metode za precizniju i tačniju detekciju manipulacija video materijala koristeći Deepfake tehniku. Istraživanje je započelo analizom ranijih modela namenjenih za detekciju manipulacija video materijala putem Deepfake tehnike. Proučavani su ranije obučeni modeli i njihovi parametri. Modeli koji su analizirani su XceptionNet, EfficientNetB i EfficientNetV. Parametri ovih modela koji su modifikovani tokom procesa ponovnog obučavanja su konfiguracija mreže SingleDLCNN, broj fold-ova i vrednost za Hold-out tehniku. Korišćen je DataSet sa preko 6000 datoteka, gde je većina datoteka korišćena za obuku neuronske mreže, a ostatak za testiranje i validaciju. Za izdvajanje najboljih rezultata korišćena je CV (Cross-Validation) metoda, a tačnost je poboljšana tehnikom težinskog usrednjavanja, odnosno optimizacijom težine. Prikazani su rezultati za sva tri obučena modela, a najbolji rezultat je postignut pomoću EfficientNetbB4. 96.8% (FAR = 5.97%). Smatramo da je postignutim rezultatom potvrđena efikasnost metode učenja. U budućem radu planiramo da unapredimo modele i razmotrimo mogućnost komercijalizacije.