Pristup koji se bazira na sistemima i procesima, kao i modelovanje koje je strukturno i objektno orijentisano, pružaju najefikasnije rezultate u dizajniranju, razvoju i primeni IKT zaštite. Zaštitni procesi, koji konvertuju ulazne parametre u izlazne i predviđaju povećanje izlaznih vrednosti, integrišu procedure, alate i ljude, motivisane za sprovođenje zaštitnih praksi, i predstavljaju osnovne elemente za izgradnju sistema zaštite. Zaštitne procese je potrebno konstantno unapređivati, s obzirom na generalno slabu svest vlasnika, menadžera i korisnika o potrebi za zaštitom, kao i relativno visoke troškove tehnologije i stručnjaka za zaštitu. Za procenu kvaliteta i merenje progresivnog sazrevanja i unapređenja procesa, razvijeni su standardi i modeli orijentisani na procese, zasnovani na CMM modelu procesa, specifično SSE CMM modelu za zaštitne procese. Komparativna analiza komplementarnosti standarda i modela razvijenih na osnovu pristupa sistemu, procesu ili okruženju, ukazuje na mogućnost uspostavljanja više okvira za procenu i unapređenje procesa. CMM modeli koji integrišu procese (SSE CMM, CMMI) obezbeđuju integrisani i jedinstven okvir za procenu i unapređenje različitih procesa. SSE CMM model integriše oblasti sistema inženjeringa (11), projektnog menadžmenta (5) i organizacije (6) procesa. Kvalitet izvršenja i sazrevanja zaštitnih procesa u SSE CMM modelu, meri se specifičnom metrikom orijentisanom i na sistem zaštite i na procese, na osnovu kriterijuma za izvršenje i implementaciju osnovnih (BP) i generičkih praksi (GP). SSE CMM metrika klasifikuje nivoe kapaciteta (CL) i zrelosti (ML) u 5 aktivnih nivoa. Za procenu zaštitnih procesa na osnovu SSE CMM modela, specifično je razvijen SSAM metod verifikacione procene, koji otkriva i verifikuje objektivne dokaze o izvršenju i implementaciji BP i GP. Eksperimentalna procena aktuelnih ESS procesa na tri evaluirana projekta i predlog akcionog plana za unapređenje procesa, potvrđuju prihvatljivost korisnika i deklarisanu primenljivost SSE CMM modela i SSAM metoda procene zaštitnih procesa za razvoj optimalnog programa zaštite, profilisanje organizacija zaštite i druge brojne aplikacije u oblasti IKT zaštite.