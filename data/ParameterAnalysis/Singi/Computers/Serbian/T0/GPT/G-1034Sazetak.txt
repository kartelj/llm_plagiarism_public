Mobilne ad hoc mreže (MANET) predstavljaju samostalno konfigurisane mreže čvorišta koja su povezana bežično, bez potrebe za centralizovanim upravljanjem. Trenutno su ove mreže predmetom intenzivnih istraživanja zbog širokog spektra primena (vojne, spasilačke, itd.). U MANET mrežama, svaki čvor ima dvostruku ulogu - terminala i rutera. Zbog toga, svaki čvor mora biti u stanju da preusmerava pakete do ostalih čvorova. Mobilnost čvorova čini topologiju ovih mreža podložnom čestim promenama. Da bi se prevazišli ovi izazovi, razvijeni su specijalizovani ruting protokoli za MANET mreže. Tradicionalni ruting protokoli, kreirani za žičane mreže, nisu efikasni u MANET mrežama. Ovaj rad ima za cilj da istraži trenutno stanje postojećih ruting protokola u MANET mrežama i da uporedi različite pristupe u njihovoj implementaciji. Postoje tri osnovne kategorije ruting protokola za MANET mreže: reaktivni, proaktivni i hibridni. Analizirajući prednosti i slabosti svakog od njih, predložen je novi ruting protokol. Novi protokol je nazvan OLSR-BF. To je proaktivni ruting protokol koji je uglavnom zasnovan na postojećem OLSR ruting protokolu. Modifikacija novog ruting protokola se uglavnom odnosi na korišćenje Belman-Fordovog algoritma za određivanje najkraće udaljenosti između čvorova unutar jedne MANET mreže. Da bi se ocenila efikasnost i performanse, novi ruting protokol je kvalitativno upoređen sa postojećim AODV, DSDV i OLSR ruting protokolima.