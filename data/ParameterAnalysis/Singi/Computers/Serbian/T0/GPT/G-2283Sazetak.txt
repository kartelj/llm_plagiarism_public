Ovaj rad ima za cilj da istraži poziciju Srbije u pogledu konkurentnosti, da analizira politike koje vlada sprovodi kako bi poboljšala konkurentnost zemlje i da ispita kako klasteri, kao sredstvo za povećanje konkurentnosti, utiču na regionalnu konkurentnost u Srbiji. Metodologije Svetskog ekonomskog foruma, Centra za strategiju i konkurentnost, Univerziteta u Stokholmu i Evropske klaster opservatorije su korišćene za proveru ovih pretpostavki. Analiza doprinosa snažnih klastera regionalnoj konkurentnosti podrazumeva utvrđivanje korelacije između snage klastera u regionima, merene količnikom lokacije, i GDP per capita kao indikatora produktivnosti u pet sledećih država (u daljem tekstu G-5): Mađarska, Bugarska, Grčka, Rumunija i Srbija. Statistički podaci Zavoda za statistiku Srbije, EUROSTAT-a, Svetskog ekonomskog foruma i Evropske klaster opservatorije su korišćeni u ovom radu. Rezultati analize ukazuju na slabu konkurentnost Srbije, posebno u poređenju sa zemljama sličnog nivoa razvoja, a politike vlade za poboljšanje konkurentnosti su nedovoljne i slabe. Od 20 analiziranih kategorija klastera u G-5 državama, 13 pokazuje pozitivnu korelaciju između snage klastera u regionima i regionalne konkurentnosti.