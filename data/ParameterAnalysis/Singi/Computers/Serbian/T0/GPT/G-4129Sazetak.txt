U ovom radu predstavljen je novi metod za kriptografski zaštićenu biometrijsku autentifikaciju korisnika, koji se temelji na kriptografiji sa javnim ključevima, generatoru pseudoslučajnih brojeva i opozivoj biometriji. Biometrijski obrasci su šifrovani ili opozivi tokom svih faza rada sistema, osim u fazi izdvajanja karakteristika, što rezultira sistemom koji je otporan na mnoge napade. Sistem ne zahteva veliku procesorsku snagu, a generisani biometrijski obrasci su prihvatljive veličine. Ovaj novi pristup kriptografski zaštićenoj autentifikaciji implementiran je kroz modularni biometrijski sistem za proveru identiteta korisnika mobilnog bankarstva baziran na biometriji dužice oka. Prikazani su pozitivni rezultati analize performansi predloženog sistema na realističnom setu podataka, kao i testiranje slučajnosti šifrovanih opozivih obrazaca i podataka koji se prenose preko mreže.