Tema ovog rada je istraživanje metoda pronalaženja informacija u multomodalnim poslovnim dokumentima u okviru desktop okruženja. Dokumenti prenose informacije kroz različite modalitete, uključujući tekst, raspored/stil i slike. Na primer, časopisi često koriste slike za ilustraciju eksperimentalnih rezultata, dok naslovi obično koriste veći font u odnosu na ostatak teksta. Tradicionalni način indeksiranja i pronalaženja informacija se bazira samo na tekstu. Međutim, sa širenjem Interneta i pojavom digitalnih biblioteka, javila se potreba za razvijanjem tehnika za inteligentno indeksiranje i pronalaženje informacija u multimodalnim dokumentima. Indeksiranje i pronalaženje su ključne komponente sistema za pronalaženje informacija. Indeksiranje opisuje dokumente koristeći indeksni jezik, dok pronalaženje koristi rezultate indeksiranja da bi pronašlo dokumente koji odgovaraju korisničkom upitu. Tekst i slike koriste različite tehnike indeksiranja i pronalaženja. Sistemi za pronalaženje informacija koji koriste samo jedan modalitet, bilo tekst ili sliku, imaju svoja ograničenja. Cilj multimodalnih sistema je da prevaziđu ova ograničenja kombinovanjem različitih modaliteta.