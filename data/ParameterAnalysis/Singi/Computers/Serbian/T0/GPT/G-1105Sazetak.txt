U doktorskoj tezi pod nazivom "Laserska detekcija definisanih objekata i enkapsulacija kontrolnih i logičkih elemenata za moderno robotizovano nastavno sredstvo" predstavljen je praktičan koncept za izradu modernog robotizovanog obrazovnog sredstva. U predloženom setu nudi se niz korisnih elemenata, kao što su upotreba lasera za identifikaciju definisanih objekata, multifunkcionalni kontrolni moduli i eksperimentalna robotizovana platforma. Teza se fokusira na tri oblasti: dizajn i konstrukcija laserske senzorske grupe, dizajn i konstrukcija programabilnog logičkog kontrolera i pratećeg kontrolnog modula, dizajn i konstrukcija autonomne robotizovane platforme. Svi ovi moduli mogu da rade nezavisno, ali kada su integrisani u jedan set, predstavljaju izvanrednu osnovu za učenje i praktične eksperimente.