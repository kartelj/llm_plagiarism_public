Cilj ove disertacije je, s jedne strane, proceniti stanje pacijenata koji boluju od neuromotoričkih bolesti kroz upotrebu senzorskih mreža u medicinske svrhe, a s druge strane, odgovoriti na pitanje da li je tenis kao sport efikasniji u rehabilitaciji od tradicionalnih rehabilitacijskih procesa. Drugi cilj je utvrditi da li su senzorske mreže koje se koriste u zdravstvu izložene sve većem riziku, što je veoma važan faktor koji moramo uzeti u obzir. U disertaciji se vrši poređenje razvoja i oporavka dve osobe slične telesne građe, životne dobi i snage, gde se jedna leči tradicionalnom rehabilitacijom, a druga uz pomoć tenisa kao rehabilitacijskog sporta. Takođe se upoređuje razvoj cele grupe sa razvojem kontrolne grupe. Pored toga, analiziraju se senzorske mreže koje se koriste u zdravstvu, njihova zaštita i sigurno formiranje. Kao rezultat istraživanja, može se zaključiti da su osobe koje su se rehabilitovale uz pomoć tenisa brže napredovale, a do kraja istraživanja im se povećala snaga udaraca u odnosu na pacijente koji su se rehabilitovali na tradicionalan način. Stoga možemo reći da je istraživanje bilo uspešno. I druga moja pretpostavka je potvrđena, jer se sa razvojem tehnologije sve više primećuju različite sigurnosne rupe u različitim mrežama.