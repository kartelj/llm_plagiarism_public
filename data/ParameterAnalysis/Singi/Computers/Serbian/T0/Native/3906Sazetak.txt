Klaud računarstvo pripada grupi novijih računarskih paradigmi, koja se poput paradigme mrežnog računarstva, bazira na grupisanju resursa i na korišćenju mrežnih i Internet tehnologija. U opštem smislu, klaud računarstvo se odnosi na novi način isporuke računarskih resursa u vidu usluge, gde se pod resursima podra- zumeva gotovo sve, od podataka i softvera, do hardverskih komponenti, kao što su procesirajući elementi, memorija i skladišta. Klaud računarstvo je aktuelna i važna multidisciplinarna oblast, o čemu svedoči veliki broj objavljenih radova u vrhunskim međunarodnim časopisima i prikazanih na najznačajnijim svetskim skupovima. Na osnovu naučnih rezultata prikupljenih u objavljenim radovima iz ovog domena, može da se zaključi da u klaud okruženju postoji veliki broj izazova i problema, za čije rešavanje mogu da se pronađu bolje metode, tehnike i algoritmi. Jedan od najvažnijih izazova savremenog klaud okruženja je raspoređivanje zahteva krajnjih korisnika za izvršavanje na ograničenom skupu raspoloživih resursa (virtuelnih mašina). Problem raspoređivanja na klaudu odnosi se na deﬁnisanje rasporeda izvršavanja zadataka na ograničenom skupu raspoloživih resursa uzimajući pritom u obzir potencijalna ograničenja i funkciju cilja koju je potrebno optimizovati. Raspoređivanje poslova vrše algoritmi raspoređivanja, koji mogu da se podele na statičke i dinamičke. U slučaju statičkog raspoređivanja, gde se poslovi ne mogu dinamički prebacivati sa preopterećnih na manje opterećene virtuelne mašine, zadaci se raspoređuju za izvršavanje na raspoložive virtuelne mašine pre početka izvršavanja. S druge strane, primenom metoda dinamičkog raspoređivanja, koje je u literaturi poznato pod nazivom balansiranje opterećenja, vrši se preraspodela poslova između aktivnih virtuelnih mašina tokom samog izvršavanja programa raspoređivanja. Pre- raspodela se vrši tako što se zadaci sa virtuelnih mašina koje imaju veće opterećenje dinamički prebacuju za izvršavanje na virtuelnim mašinama koje imaju manje op- terećenje. Za potrebe dinamičkog raspoređivanja koriste se uglavnom heurističke i metaheurističke optimizacione metode i algoritmi, koji postižu dobre rezultate. Problemi raspoređivanja poslova i balansiranja opterećenja na klaudu pripadaju grupi NP teških kombinatornih i/ili globalnih problema sa ili bez ograničenja. Na osnovu publikovanih rezultata u relevantnim literaturnim izvorima, vidi se da su metaheuristike inteligencije rojeva, koje spadaju u grupu prirodom-inspirisanih algo- ritama, uspešno testirane na benčmark problemima i primenjivane na praktičnim NP teškim optimizacionim problemima (globalnim i kombinatornim) i da mogu da postignu bolje rezultate u smislu brzine konvergencije i kvaliteta rešenja, od drugih metoda, tehnika i algoritama. Polazeći od navedenog, u ovom radu je ispitivano da li je moguće dalje unaprediti rešavanja problema raspoređivanja poslova i balansiranja opterećenja na klaudu primenom metaheuristika inteligencije rojeva. Tokom sprovedenog istraživanja, unapređeno je i adaptirano više metaheuristika inteligencije rojeva za rešavanje problema raspoređivanja poslova i balansiranja opterećenja u klaud okruženju. U disertaciji su detaljno prikazane implementacije dva unapređena algoritma rojeva - algoritma optimizacije monarh leptirovima i algoritma optimizacije jatom kitova. Za potrebe testiranja, rešavana su dva modela raspoređivanja poslova na klaudu. Prvi model, koji pripada grupi jednokriterijumske optimizacije, uzima u obzir minimizaciju vremena izvršavanja svih zadataka na klaudu, dok drugi, višekriterijumski model uzima u obzir minimizaciju vremena izvršavanja svih zadataka na klaudu i budžeta, tj. troškova za izvršavanje svih zahteva krajnjih korisnika. Simulacije su vršene u robusnom okruženju CloudSim simulatora i oba algoritma su testirana sa skupom veštačkih podataka, generisanih u okviru CloudSim platforme, i realnih podataka, koji su preuzeti iz globalno dostupne benčmark baze. Osim testiranja za praktičan izazov na klaudu, da bi se preciznije utvrdila unapre- đenja modiﬁkovanih metaheuristika u odnosu na osnovne verzije, obe metaheuristike su veriﬁkovane i testiranjima na standardnim skupovima benčmark funkcija za glo- balnu optimizaciju bez ograničenja. Upoređivanjem generisanih rezultata (kvalitet rešenja i brzina konvergencije) sa rezultatima najboljih poznatih metaheuristika i heuristika iz literature, koje su primenjivane na iste instance problema (na praktičan problem raspoređivanja na klaudu i benčmark testove), dokazan je kvalitet implemen- tiranih algoritama, čime je potvrđena i osnovna hipoteza ovog rada da se rešavanje izazova raspoređivanja poslova i balansiranja opterećenja u klaud okruženju mogu dalje unaprediti primenom metaheuristika inteligencije rojeva.