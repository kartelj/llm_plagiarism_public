Korisnici modernih elektronskih sistema podrazumevaju da je stepen zaštite ličnih podataka i resursa na visokom nivou. Svoje poverenje baziraju na pretpostavci da je strana koja pruža uslugu učinila sve da do propusta ne dođe. Komplikovani sistemi zaštite i administracije korisnike odvraćaju od korišćenja usluge ili servisa koje se nude na tržištu. U cilju postizanja najvišeg nivoa zaštite komunikacija profesionalni sistemi moraju razviti sopstvene sisteme zaštite, otporne na sve poznate tipove napada. Međutim profesionalni sistemi prinuđeni su i na balans između funkcionalnosti i zaštite korisnika. Svoje usluge postavljaju na poznatu infrastrukturu i u najvećem broju slučajeva štite SSL/TLS protokolom uz korišćenje podataka koji su korisniku poznati (korisničko ime i lozinka). Na ovaj način postignut je balans između funkcionalnosti i zaštite, zanemarujući pravila bezbednosti i autentifikacije za nečim što korisnik ima i nečim što korisnik jeste. U radu se razmatraju mogućnosti uvođenja sopstvenog rešenja koje ne umanjuje funkcionalnost uvodeći i drugi princip pravila bezbedne autentifikacije nečim što korisnik ima. Kroz rad je predstavljen detaljan proces razvoja i karakteristika rešenja koja obezbeđuje ova načela i time povećava pouzdanost SSL/TLS protokola višestrukim kanalima autentifikacije.