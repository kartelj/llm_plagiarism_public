Predmet rada je prou;avanje pronalaženja informacija u multomodalnim poslovnim dokumentima u desktop okruženju. Dokument prenosi informaciju koristeći više modaliteta, uključujući tekst, raspored/stil i slike. Na primer, članci u časopisima obično imaju slike koje ilustruju eksperimentalne rezultate a naslovi obično imaju veću veličinu fonta od tela teksta. Indeksiranje i pronalaženje samo pomoću teksta je tradicionalna metoda u sistemima za pronalaženje informacija. Širenjem Interneta i pojavom digitalnih biblioteka nametnula se potreba za razvojem tehnika za inteligentno indeksiranje i pronalaženje multimodalnih dokumenata. Indeksiranje i pronalaženje su dve važne komponente sistema za pronalaženje informacija. Za datu kolekciju dokumenata, indeksiranje opisuje dokumente koristeći indeksni jezik. Pronalaženje koristi rezultate indeksiranja i nalazi dokumenta koja odgovaraju korisnikovom upitu. Modaliteti teksta i slike koriste različite tehnike indeksiranja i pronalaženja. Jedno- modalni sistemi za pronalaženje informacija, koji koriste ili samo tekst ili samo sliku, imaju ograničenja. Multimodalni sistemi imaju za cilj da prevaziđu ograničenja svakog od modaliteta tako što ih kombinuju.