'Ovakav rad ima za cilj da ispitamo gde se Srbija pozicionira u pogledu konkurentnosti, kakve politike implementira vlada u cilju poboljšanja konkurentske pozicije Srbije, i na koji način klasteri, kao sredstvo za unapređivanje konkurentnosti, utiču na regionalnu konkurentske sposobnosti u Srbiji. Metodologije koje su korištene za proveru ovih pretpostavki su preuzete od Svetskog ekonomskog foruma, Centra za strategiju i konkurentnost, Univerziteta u Stokholmu i Evropske klaster opservatorije. Analiza koja je sprovedena o tome kako jaki klasteri potpomažu regionalnu konkurenciju se bazira na utvrđivanju veze između jačine klastera u regijama, koja se meri lokacijskim kvocijentom, i GDP per capita koji je indikator produktivnosti u sledećim pet država (ovde ćemo ih nadalje nazivati G-5): Mađarska, Bugarska, Grčka, Rumunija i Srbija. U ovom radu su uzeti u obzir statistički podaci iz Zavoda za statistiku Srbije, EUROSTAT-a, Svetskog ekonomskog foruma i Evropske klaster opservatorije. Rezultati analize pokazuju da su kriterijumi konkurentnosti Srbije slabiji, posebno u poređenju sa zemljama sličnog stepena razvoja, a politike koje sprovodi vlada za poboljšanje konkurentnosti su nedovoljne i slabo efikasne. Od 20 analiziranih kategorija klastera u G-5 državama, 13 ima pozitivnu korelaciju između jačine klastera u regijama i regionalne konkurentske sposobnosti.'