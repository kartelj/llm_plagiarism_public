Konstantno unapređivanje kvaliteta proizvoda, usluga i softvera omogućava svakoj organizaciji da fleksibilno reaguje na brze promene koje su tipične za savremene tržišne ekonomije. Da bi organizacija ostala konkurentna na tržištu, potrebno je kontinuirano unapređivati kvalitet svog proizvoda, usluga i softvera. Kvalitet se može poboljšati samo efikasnim upravljanjem svim inputima procesa koji utiču na kvalitet. U ovom radu će proizvođač biti definisan kao "rezultat nekog procesa" i dodeljen, 1) proizvodu; 2) usluzi i 2) softveru. U ovom radu će biti objašnjena metodologija za identifikaciju i procenu korisničkih potreba/zahteva, kao i definisanje inputa procesa, faktore koji utiču na zadovoljavanje tih potreba. U procesima proizvodnje proizvoda postoji veliki broj faktora koji utiču na kvalitet i ispunjenost korisničkih potreba, što upravljanje kvalitetom proizvoda čini kompleksnijim. Za unapređenje kvaliteta proizvoda uvek postoji više alternativnih rešenja. Svakom unapređenju kvaliteta pridruženi su određeni troškovi implementacije, kao i različit uticaj na kvalitet proizvoda. Problem nije u određivanju troškova implementacije svake alternative, već odrediti kakav uticaj će unapređenje određenog faktora imati na kvalitet proizvoda, a samim tim i na zadovoljstvo korisnika. Kako odabrati optimalnu (najbolju) kombinaciju faktora koji utiču na kvalitet proizvoda, uz ograničene finansijske resurse? Kakav će biti efekt unapređenja pojedinih faktora na kvalitet proizvoda? Za analizu efekata unapređenja faktora koji utiču na kvalitet proizvoda u skladu sa korisničkim zahtevima, u radu će se koristiti simulacija usaglašenosti krajnjeg proizvoda pomoću Markovljevih procesa, uz podršku programskog jezika Matlab. Ovaj rad ima značajan doprinos poboljšanju metodologije modeliranja i upravljanja faktora koji utiču na kvalitet proizvoda. Takođe, značajno doprinosi i u rešavanju konkretnih problema u poslovnim sistemima vezanim za unapređenje kvaliteta procesa koji utiču na ispunjavanje zahteva. Rezultati istraživanja mogu poslužiti kao osnova za donošenje odluka vezanih za put prema unapređenju kvaliteta proizvoda.