U ovoj doktorskoj tezi je predstavljen novi biometrijski kriptosistem otisaka prstiju, zasnovan na fazi povezivanja i dubokim konvolucionim neuronskim mrežama. Centralni deo rada sadrži novi metod za automatsko izdvajanje obeležja konstantne dužine iz otisaka prstiju, potpuno zasnovan na konvolucionim neuronskim mrežama. Kroz predloženu kvantizaciju obeležja sa dva bita, biometrijski šabloni su prevedeni u binarni domen, omogućavajući primenu XOR biometrije i razvoj biometrijskog kriptosistema koji se može koristiti za kontrolu ključeva ili zaštite šablona. Varijabilnost biometrijskih podataka je svedena na minimum primenom BCH koda za korekciju grešaka, koji radi na nivou bloka što ga čini otpornim na poznate statističke napade. Predloženi biometrijski kriptosistem može upravljati ključevima dužine 265 bita, a ispunjava potrebe savremenih kriptografskih sistema sa prihvatljivom greškom EER od 1%. Ocena eksperimentalnih rezultata potvrđuje značajan napredak u poređenju sa drugim biometrijskim kriptosistemima i sistemima za poređenje otisaka prstiju na osnovu njihove teksture.