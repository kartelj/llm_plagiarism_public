Pristup koji se bazira na sistemima i procesima, kao i modelovanje usmereno na strukturu i objekte, donose najbolje rezultate kada je u pitanju planiranje, razvoj i primena IKT zaštite. Procesi zaštite, koji ispravljaju unos i očekivano povećavaju vrednosti izlaza, integrišu procedure, alate i ljude, motivisane da sprovedu praksu zaštite, što su ključni elementi za kreiranje sistema zaštite. Unapređenje procesa zaštite bi trebalo da bude konstantno, s obzirom na generalno slab razvoj svesti vlasnika, menadžera i korisnika o potrebi za zaštitom, kao i relativno velike troškove tehnologije i stručnjaka za zaštitu. Za procenu kvaliteta i praćenje napretka i poboljšanja procesa, razvijeni su standardi i modeli usmereni na procese, zasnovani na CMM modelima procesa, posebno SSE CMM modelu za procese zaštite. Poredjenje komplementarnosti standarda i modela koji su razvijeni na osnovu pristupa sistemu, procesu ili okruženju, ukazuje na mogućnost kreiranja više okvira za procenu i unapređenje procesa. CMM modeli koji integrišu procese (SSE CMM, CMMI) obezbedjuju integrisani i jedinstveni okvir za procenu i poboljšanje različitih procesa. SSE CMM model obuhvata sistemske procese (11), projektno-menadžerske (5) i organizacione (6) delove procesa. SSE CMM model meritornost i sazrevanje procesa zaštite, se ocenjuje specifičnom metrikom koja je usmerena i na sistem zaštite i na procese, na osnovu kriterija za sprovođenje i implementaciju bazičnih (BP) i generičkih praksi (GP). SSE CMM metrika klasifikuje nivoe kapaciteta (CL) i zrelosti (ML) u 5 aktivnih nivoa. Specifičan verifikacioni metod procene, SSAM, je razvijen za procenu procesa zaštite na osnovu SSE CMM modela, koji otkriva i potvrđuje objektivne dokaze o izvršenju i implementaciji BP i GP. Eksperimentalna procena trenutnih ESS procesa na tri evaluirana projekta i predlog plana za poboljšanje procesa, potvrdjuju prihvatljivost korisnika i deklarisanu primenljivost SSE CMM modela i SSAM metode procene procesa zaštite za razvoj optimalnog zaštitnog programa, profilisanje organizacija za zaštitu i mnoge druge aplikacije u polju IKT zaštite.