Svaki dan sve je više korisnika mobilnih telefona. Proučavajući istoriju ovih uređaja, vidljivo je da su proizvođači razvili napredne, sofisticirane uređaje koje s pravom nazivamo pametnim telefonima. S obzirom na njihove poboljšane funkcionalnosti i njihov uticaj na naš svakodnevni život, postajemo sve zavisniji od modernih mobilnih telefona. Pametni telefoni se primenjuju na raznolike načine, od običnih telefonskih poziva, pretraživanja Interneta, korištenja raznih servisa (SMS, MMS, e-mail), pa sve do upotrebe funkcija foto-aparata, kamere ili GPS uređaja. Sa razvojem mobilne tehnologije, pojavljuju se i bezbednosni problemi, koji utiču na komunikacijski kanal, odnosno, prenos podataka od pošiljaoca do primaoca. Bezbednosne pretnje za ove uređaje su sve izraženije, budući da još uvijek postoji nedostatak odgovarajućih bezbjednosnih sistema i alata za zaštitu. Uvođenjem operativnih sistema za mobilne telefone ovaj problem se dodatno komplikuje. Svaki operativni sistem pruža korisnicima velike mogućnosti, ali također poseduje niz bezbednosnih slabosti. Obzirom na rastuću popularnost pristupa internetu preko mobilnih uređaja, pojavljuju se rizici vezani za bezbedno komunikaciju kao i za uspostavljanje komunikacijskog kanala. S obzirom na masovno korištenje, s pravom se postavljaju pitanja sigurnosti mobilnih komunikacija svih učesnika u komunikaciji. Open source projekti programerima nude široki spektar razvoja sopstvenih rešenja baziranih na njihovim idejama. Slobodan pristup izbornom kodu od određenog operativnog sistema je napravio operativni sistem koji je nadmašio sve ostale i postao tržišni lider u svetu mobilnih telefona. Android je brzo postao popularan među programerima, čak i šire, jer se zasniva na Java programskom jeziku. Android predstavlja otvorenu platformu za mobilne uređaje, koja omogućava modifikaciju čak i na nivou operativnog sistema. Iz tog razloga, programeri imaju mogućnost razvijanja kernel-baziranih bezbjednosnih sistema koji nisu uobičajni za ostale mobilne platforme. Android operativni sistem se bazira na Linuks operativnom sistemu i pripada Open source asocijaciji. Za svojih sedam godina postojanja, do trenutka pisanja ovog rada, Android operativni sistem se unapredio do svoje 7.0. verzije. U ovom radu, izvršena je analiza bezbjednosnih mehanizama Androida, i uočen je niz slabosti koje se pokazuju na niskom nivou bezbjednosnog okvira koji okružuje sistem. Rezultati ankete pokazuju nedovoljan nivo korisničkog znanja iz oblasti bezbjednosti pri upotrebi mobilnih telefona na mreži. Na osnovu detaljne analize Android operativnog sistema, kao i njegovih bezbjednosnih sistema, došlo se do rezultata koji ukazuju na potrebu poboljšanja bezbjednosnog okvira koji okružuje Android. Predložene su mere za unapređenje, odnosno, povećanje nivoa bezbednosti kroz korišćenje SE Linux-a. Izvršena je komparacija i prikazane su razlike između AOSP (Android Open Source Project) Android (Security Enhanced) sistema. Na kraju rada, dat je zaključak u kojem su navedeni pravci budućeg rada.