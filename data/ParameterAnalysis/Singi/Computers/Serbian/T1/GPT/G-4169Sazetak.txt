"Danas postoji veliki broj roj inteligencije algoritama koji su efikasno primenjeni u rešavanju različitih kompleksnih problema optimizacije. Operator za lokalno pretraživanje (eksploatacija) oko identifikovanih potencijalno efikasnih rešenja i operator globalnog pretraživanja (eksploracije) koji pomaže u izlasku iz lokalnih optimuma su zajednički elementi svih ovih algoritama. Inicijalno se roj inteligencija algoritama testira na neograničenim, ograničenim ili visokodimenzionalnim skupovima standardnih test funkcija, nakon čega se mogu unapređivati, prilagoditi, menajati, hibridizirati, kombinovati sa lokalnim pretraživanjem. Krajnji cilj je upotreba ovakve metaheuristike za rešavanje stvarnih problema optimizacije.

Domenska rešenja, odnosno prostori pretrage, u okviru praktičnih složenih problema optimizacije, mogu biti različiti. Algoritmi roj inteligencije moraju se prilagoditi za različite pretrage, što se može postići jednostavnim podešavanjem parametara algoritma ili prilagođavanjem za celobrojna rešenja kroz jednostavno zaokruživanje dobijenih realnih rešenja. No, za pojedine prostore pretrage mogu biti neophodne znatno kompleksnije izmene samog algoritma.

Ova doktorska teza predstavlja nekoliko algoritama roj inteligencije i njihovu prilagodbu za različite prostore pretrage i primenu na praktičnim problemima. Cilj doktorske teze jeste analiza i prilagođavanje roj inteligencija algoritama, uključujući sveobuhvatan pregled postojećih implementacija ovih algoritama.

U tezi su takođe razmatrani problemi sa stvarnim rešenjima, kao što su optimizacija podrški vektorskih mašina, grupisanje podataka, sa celobrojnim rešenjima, kao što je slučaj problema segmentacije digitalnih slika i za probleme sa rešenjima posebne strukture, kao što su problemi planiranja putanje robota i triangulacije minimalne težine.

Modifikovani i prilagođeni algoritmi roj inteligencije za različite prostore pretrage su testirani na standardnim setovima test podataka i upoređeni sa drugim savremenim metodama za rešavanje prikazanih problema iz literature. Pokazano je da su prilagođeni algoritmi postigli bolje rezultate u poređenju sa metodama iz literature, dovodeći do zaključka da se algoritmi roj inteligencije mogu efikasno prilagođavati za različite prostore pretrage, uključujući i kompleksne strukture, i prinesti bolje rezultate u poređenju sa metodama iz literature."