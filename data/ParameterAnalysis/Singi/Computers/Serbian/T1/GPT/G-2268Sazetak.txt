Sve veća brzina prenosa podataka i stroži zahtevi za zaštitom podataka postaju sve istaknutiji u današnjem društvu. U ovom smislu, FSO komunikacije mogu biti dobra zamena za konvencionalne sisteme prenosa podataka. Ti sistemi, tamo gde je njihova upotreba moguća, pružaju korisnicima vrlo visoke performanse, sa prenosnim brzinama do nekoliko Gb, i gotovo beskrajne mogućnosti za zaštitu podataka. Zbog niske cene implementacije, njihova upotreba je posebno važna u "last mile" povezivanju. Ovaj rad istražuje mogućnost prenosa slika preko FSO komunikacionog kanala u uslovima scintilacije. Proučen je prenos zaštićenih podataka (slika sa ugrađenim vodenim žigom) i uticaj FSO kanala na degradaciju zaštitnog koda, kao i slika u boji radi detekcije požara na slici.