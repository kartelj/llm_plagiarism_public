Ad hoc mobilne mreže (MANET) predstavljaju nezavisne mreže čvorova koji su bežično međusobno spojeni, bez centralizovanog načina upravljanja. Njihov značaj za istraživački rad je veliki zbog širokog spektra primena, uključujući vojne, spasilačke operacije itd. U MANET mrežama, svaki čvor predstavlja simultano terminal i rutiner. Zbog toga, svaki čvor mora biti u stanju da pravilno preusmerava pakete prema ostalim čvorovima. Zbog konstantne promene pozicije čvorova, njihove topologije su podložne čestim izmenama. Da bi nadmašili te poteškoće, implementirani su posebni protokoli za rutiranje unutar MANET mreža. Tradicionalni protokoli za rutiranje kreirani za žičane mreže nisu dovoljno efikasni unutar MANET mreža. Ovim radom želimo istražiti trenutni status postojećih MANET protokola za rutiranje i uporediti različite pristupe za njihovu primenu. Postoje tri glavne kategorije rutiranja u MANET mrežama: reaktivno, proaktivno i hibridno. Analizirajući prednosti i mane svakog od njih, predložen je novi protokol za rutiranje. Novi protokol je nazvan OLSR-BF koji je proaktivni protokol za rutiranje uglavnom baziran na već postojećem OLSR protokolu. Modifikacija koja je unesena se prvenstveno odnosi na upotrebu Belman-Fordovog algoritma za određivanje najkraćeg puta između čvorova unutar jedne MANET mreže. U cilju provere efikasnosti i performansi, novi protokol za rutiranje je upoređen sa već postojećim AODV, DSDV i OLSR protokolima za rutiranje.