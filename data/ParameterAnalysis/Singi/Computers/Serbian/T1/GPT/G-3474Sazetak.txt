"Usled brzog razvoja informacionih tehnologija, njihova primena u obrazovanju je značajno porasla. Mnoge obrazovne institucije koriste DLS platforme za edukaciju kao dodatak tradicionalnom obrazovanju. Međutim, opaža se da sve više visokoškolskih ustanova, kako globalno tako i u našoj zemlji, implementira ove platforme i organizuje učenje na daljinu. Cilj istraživanja sprovedenog u ovom radu bio je da se izloži aktuelna situacija kvalitetnih DLS sistema za elektronsko učenje. Razmotreni su razvoj modela sistema e-učenja i predložene su moguće buduće putanje. Sistemi za upravljanje učenjem, inteligentni tutorski sistemi i adaptivni obrazovni hipermedijski sistemi su omogućili stvaranje ogromne baze podataka o načinima na koje studenti uče. Learning Management System (LMS) koristi se za kreiranje, organizovanje, realizaciju i administriranje online kurseva i obuka, nezavisno od specifične lokacije i vremena održavanja. Moodle (Modular Object Dynamic Learning Environment) je jedan od najčešće korišćenih sistema za upravljanje učenjem. Ovaj sistem je open-source i temelji se na PHP modulima koji se instaliraju na Web server i MySQL zajedno sa Postgres bazama podataka. Fokus je na poboljšanju uspešnosti studenata u procesu polaganja ispita, ali se takođe stavlja akcenat na tehničke aspekte sistema e-učenja koji bi mogli doprineti održivom razvoju sistema usled brzih promena u razvoju i implementaciji informacionih i komunikacionih tehnologija."