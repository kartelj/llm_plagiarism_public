Otkrivanje anomalija predstavlja identifikovanje neobičnog ponašanja kompjuterske mreže kroz upoređivanje neidentifikovanog sadržaja sa statističkim modelom uobičajenog mrežnog saobraćaja. Binarni klasifikatori zasnovani na superviziranom mašinskom učenju su se ispostavili kao efikasno rešenje za ovakve modele. U ovom studiju su prikazana pet vrsta binarnih klasifikatora: k-najbližih suseda, k-najbližih suseda sa težinskim koeficijentima, stabla odlučivanja, modele vektora potpore kao i feedforward neuronske mreže. Glavna prepreka u superviziranom mašinskom učenju je ogromna količina podataka koja je neophodna za preciznost klasifikatora. Sa namerom da se skrati vreme potrebno za obuku klasifikatora a da se pri tome što manje utiče na tačnost modela, u ovoj studiji je primenjeno predprocesiranje koje obuhvata dve faze: selekciju numeričkih atribute i skaliranje atributa u simetrične granice. Izrađena je nova metoda temeljena na upotrebi tangens hiperboličke funkcije i Levenberg-Marquardtovog algoritma sa damping strategijom. Kyoto 2006+ baza podataka, koja je jedina javno dostupna baza podataka realnog mrežnog saobraćaja isključivo namenjena za istraživanje otkrivanja anomalija u kompjuterskim mrežama, je korišćena za demonstraciju pozitivnog efekta predprocesiranja na vreme obuke i tačnost klasifikatora. Feedforward neuronska mreža je imala najbrži proces rada od svih izabranih klasifikatora, dok je model k najbližih suseda sa težinskim koeficijentima bio najtačniji. Pretpostavlja se da klasifikatori treba da detektuju anomalije ili normalan mrežni saobraćaj kada rade zajedno, ali to ponekad nije slučaj i dolazi do konflikta u proceni anomalije. Detektor konflikta je modul koji vrši ekskluzivnu ili (XOR) operaciju nad rezultatima klasifikatora. Ukoliko oba klasifikatora istovremeno identifikuju anomaliju, ili identifikuju saobraćaj kao normalan, njihova odluka je da nema konflikta. U suprotnom, detektovan je konflikt. Broj detektovanih konflikata obezbeđuje mogućnost za dodatno otkrivanje promena u ponašanju kompjuterske mreže.