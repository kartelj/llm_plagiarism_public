Veza između tražnje i ponude u znatnoj meri zavisi od marketinških aktivnosti koje sprovode hotelske kompanije. U ovom istraživačkom radu razmatraju se hoteli u Srbiji, koji se uveliko razlikuju međusobno, ali i od globalne konkurencije, kroz razne vrste ponuda i usluga. Poslednjih nekoliko godina, ulaganje u hotelsku infrastrukturu dovelo je do toga da se hoteli sa 4 i 5 zvezdica u Srbiji sada pojavljuju u novom, modernijem i elegantnijem karakteru sa savremenom opremom. Ovaj rad će analizirati sadašnju poziciju hotela sa 4 i 5 zvezdica na Facebook-u i proceniti značaj i prisustvo Internet distributivnih sistema (IDS) u prodaji i njihov uticaj na kvalitet hotelskih usluga. Isto tako, rad će ukazati na promene koje su nastale u hotelijerstvu posle pojačane upotrebe IDS-a i na međusobnu interakciju između ovih sistema i hotelskih preduzeća u Srbiji. Izvršena su dva empirijska istraživanja kojima su anketirani menadžeri srednjeg i visokog nivoa, kao i gosti koji su boravili u analiziranim hotelima. Prikupljeni podaci su obrađeni kroz IBM SPSS Statistics 22 statistički program, koristeći deskriptivnu statistiku, T test, Hi Kvadrat test, IPA i analizu varijanse (ANOVA). Korišćen je Simply Measured alat za secundarne podatke analizirane u cilju ovog istraživanja o promociji.