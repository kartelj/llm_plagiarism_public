'W3C je predložio korišćenje XML-a kao standarda u web aplikacijama, transakcijama, dokumentaciji, sistemima za upravljanje bazama podataka i deljenju informacija između sistema preko Interneta. XML omogućuje skladištenje različitih vrsta podataka, nezavisno od načina njihovog prikaza. XML se koristi za kreiranje, ažuriranje i postavljanje upita baze podataka. Kreiranje i pisanje XML dokumenata jasno i za čoveka čitljivo, kao što je za mašinu čitljivo, je jednostavno, što olakšava izradu apliakcija koje obrađuju ove XML dokumente. U suštini, svi oblici informacija mogu se izraziti kao XML dokumenti. U poslednjih nekoliko godina, porast sadržaja na arapskom jeziku i broja korisnika na Internetu je bio značajan. Arapski jezik se govori široko i njime govori više od 375 miliona ljudi, dok više od 155 miliona ljudi, ili preko četrdeset procenata te populacije, koristi internet. To čini oko pet odsto svih korisnika Interneta u svetu. Broj korisnika interneta koji govore arapski jezik povećao se za faktor šezdeset u poslednjih petnaest godina (2000-2015). Ovaj rast upotrebe prevazišao je rast sistema pretrage, sumiranje arapskog teksta (kao što su dokumenti i web stranice), procese upita i procesore prirodnih jezika. Arapska reč ima različite oblike sintakse i morfologije sa različitim značenjima. Gramatički, dokumenti sadrže različite oblike reči, uključujući derivaciju reči. Ovo izaziva probleme u obradi teksta, sumiranje dokumenata i pronalaženju informacionih sistema. Osim toga, postoji visok nivo gubitaka informacija tokom procesa upita, sumiranje dokumenata i pretrage izvora, posebno kod velikih dokumenata, tako da je gubitak informacija direktno proporcionalan veličini dokumenata tokom ovih procesa. Ova teza opisuje sistem RAX, dizajniran za rangiranje arapskih dokumenata u procesima pronalaženja informacija. Predloženo rešenje u osnovi zavisi od sličnosti sadržaja teksta. Model koji smo osmislili može se koristiti za dokumente koji su napisani na arapskom jeziku i koji su u različitim formatima. Zbog složene jezičke semantike tog jezika, predloženo rešenje koristi čisto statistički pristup. Dizajn i implementacija su zasnovani na postojećim okvirima obrade teksta i referentnoj gramatici arapskog jezika. Glavni fokus našeg istraživanja bio je evaluacija različitih mera sličnosti koje se koriste za klasifikaciju arapskih dokumenata iz različitih oblasti i različitih kategorija dokumenata prema kriterijumima upita postavljenim od strane korisnika. Dalje, teza će razmatrati upotrebu sistema zaštite na RAX sistemu. Ova upotreba je kombinacija između XML zaštite (XML digitalni potpis i XML enkripciju) i SOAP poruka kako bi se kreiralo tajno okruženje između krajnjeg korisnika i modela RAX sistema, kao i proučavanje napada na sistem zaštite i protivmere.'