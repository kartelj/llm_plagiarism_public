Korisnici savremenih elektronskih sistema očekuju da je nivo zaštite ličnih podataka i resursa izuzetno visok. Temelje svoje poverenje na pretpostavci da je pružalac usluge preduzeo sve potrebne mere kako ne bi došlo do nekih propusta. Složeni sistemi zaštite i administracije mogu odvratiti korisnike od korišćenja ponuđenih usluga ili servisa na tržištu. Za postizanje najvišeg nivoa zaštite komunikacija, profesionalni sistemi su dužni da razviju svoje specifične sisteme zaštite koji su otporni na sve do sada poznate vrste napada. Ali, profesionalni sistemi moraju takođe da pronađu ravnotežu između funkcionalnosti i zaštite korisnika. Svoje usluge postavljaju na prepoznatljivu infrastrukturu i u većini slučajeva koriste SSL/TLS protokol za zaštitu uz upotrebu podataka poznatih korisniku (korisničko ime i lozinka). Na ovaj način ostvaruje se ravnoteža između funkcionalnosti i zaštite, zanemarujući pravila sigurnosti i autentifikacije za nešto što korisnik poseduje i nešto što korisnik jeste. Ovaj rad ispituje mogućnosti implementacije sopstvenog rešenja koje ne narušava funkcionalnost uvođenjem i drugog principa pravila bezbedne autentifikacije sa onim što korisnik poseduje. U radu je prikazan detaljan proces izrade i karakteristika rešenja koja osigurava ova načela i time unapređuje pouzdanost SSL/TLS protokola kroz višekanalnu autentifikaciju.