Sistem za učenje na daljinu (eng. Distance Learning System - DLS) postaje sve rašireniji u savremenom obrazovnom okruženju. Osnovan je na osnovi tutorskog sistema i njegovih modula (asistentski moduli, tutorski moduli, moduli za praćenje i identifikovanje emocija, motivacije i slično), koji funkcionišu u vezi sa povratnim informacijama iz sistema. Ovaj modularni pristup posebno je važan za korektivne funkcije, adaptivne mogućnosti, automatizaciju i samoupravljanje DL sistema. Novi koncept DL sistema omogućava lakše uvodjenje, širu primenu i veću funkcionalnost modernih sistema upravljanja učenjem (eng. Learning Management System - LMS). LMS sistemi su korisni za kreiranje, organizovanje, implementaciju, administraciju i potvrđivanje kurseva u skladu sa obrazovnim okruženjem. Definisanje okruženja i priprema za nastavu započinje identifikacijom karakteristika studenata, obrazovne grupe, podgrupa prema interesovanjima, prethodnom znanju, predispozicijama, odnosno prepoznavanjem individualnih karakteristika, sklonosti i mogućnosti studenata. Tijekom sudjelovanja u kursu, a posebno pri rješavanju problematičnih zadataka, dolazi do nesporazuma i nerazumijevanja, različitih emocionalnih reakcija, slabljenja koncentracije, motivacije, itd. Stoga DL sistem i pripadajući moduli moraju signalizirati bilo kakve redovne i slabosti koncepta učenja u skladu sa individualnim potrebama, a uz pomoć korektivnih modula ih prevazići. Iz ovog razloga vrlo je važno od samog početka identifikovati relevantne faktore obrazovnog okruženja i karakteristike studenata.Odgovarajući set modula DL sistema treba dodijeliti grupi/ pojedincu za uspešno praćenje kursa i kvalitetno ocjenjivanje završetka kursa. Potrebno je definirati različitost faktora koji definiraju okruženje težinskim faktorom, s obzirom na posljedice. Zato je neophodno razviti matematičke modele za ocenjivanje učenika koji nastavu prate na daljinu, osnovane na unapred definiranim parametrima(kao što su ukupna uspješnost, uspješnost u povezanim temama prethodnog nivoa obrazovanja, motivacija učenika za studij, i sl.,) i reakcijama tijekom kursa na zadane probleme i zadatke, ko se daju u svrhu uspješnog savladavanja gradiva. Takođe, neophodno je razviti matematičke modele višekriterijske ocjene odgovarajućih platformi za DL studije kako bi se odredio najbolji način nastave za pojedince ili grupe, u odnosu na datu situaciju. Često jednostavno primjenjivanje poznatih metoda VKA nije moguće, zbog specifične strukture metode. Da bi se postigli odgovarajući rezultati, prilagođava se VK metoda ocenjivanja za određeni slučaj, odnosno specifično obrazovno okruženje. 