'Blokčejn i internet stvari su dve osnovne tehnologije današnjeg doba. Veće fleksibilnosti prilikom upotrebe aplikacija u udaljenim uređajima omogućava manje zastoja i povezanost sistema. Međutim, glavna mana interneta stvari je nedovoljno računarskih resursa, nedostatak memorije i slabi procesori koji su prilagođeni da troše male količine energije, sprečavajući korišćenje jakih algoritama za šifrovanje. Problemi sa interoperabilnošću, bezbednosnim propustima, privatnošću i odsustvom standarda su samo neki od izazova sa kojima se internet stvari bori. U ovom radu predlaže se upotreba softverskog interfejsa kao arhitekture sigurnosne barijere za inteligentne uređaje. Ovakav interfejs dozvoljava primenu snažnijih kriptografskih algoritama za udaljene servise inteligentnih uređaja. Ovaj pristup pojačava bezbednost podataka koje inteligentni uređaji šalju primenjivanjem kompatibilnih algoritama za šifrovanje pre njihovog prenosa na udaljene servise. Ovaj rad koristi i blokčejn tehnologiju. Blokčejn se koristi kako bi se postigla decentralizacija i autentifikacija u mreži povezanih inteligentnih uređaja. Integracijom blokčejna se postiže neophodna anonimnost i fleksibilnost koju trenutni internet stvari nema. Blokčejn štiti interfejs eliminisanjem jednog centralnog mesta kontrole, dokumentuje sve transakcije i proverava njihovu tačnost, pružajući time pouzdanost među uređajima u mreži. Cilj ovog rada je razvijanje interfejsa koji omogućava inteligentnim uređajima korišćenje svakog kriptografskog algoritma, pruža mogućnost mapiranja IP adresa i tako sprečava neovlašćeni pristup mreži. Pored razvijanja interfejsa, blokčejn tehnologija biće integrisana na kompatibilan način kako bi bila efikasna za upotrebu na inteligentnim uređajima, uzimajući u obzir ograničene resurse.'