U ovoj doktorskoj disertaciji se razmatra tehnički efikasno i društveno prihvatljivo rešavanje problema garancije identiteta novorođenih beba. Aktuelnost problema je značajno povećana naraslim sumnjama da je u porodilištima R. Srbije bilo u prošlosti krađe i zamene novorođenih beba. Neophodno je i pomenuti brojne presude, posebno one u Međunarodnom Sudu pravde u Strazburu – u Francuskoj, a odnose se na ovu tematiku. Predloženo rešenje se sastoji od svojevrsnog distribuiranog informacionog sistema i posebnog uređaja za biometrijsku identifikaciju roditeljstva, zasnovanog na otiscima prstiju. Informacioni sistem i uređaj daju sinergiju i efikasnost celokupnog predloženog rešenja i sa 100% tačnošću u praktičnim uslovima garantuju identitet novorođenih beba i daju nedvosmislenu potvrdu roditeljstva nad njima. Posebna pažnja je posvećena bezbednosnim aspektima Sistema, imajući u vidu da se radi o osetljivim podacima. Posebno su razvijeni algoritmi akvizicije i verifikacije identiteta majke i bebe na momentu porođaja u porodilištu i pri njihovom napuštanju te usptanove, kao i procedure i vremenska dimenzija kada se to radi. Cancelable biometrijom je obezbeđena potpuna sigurnost od kompromitacije ili narušavanja bezbednosti podataka u bilo kom smislu. Ovim sistemom biće postignut kvalitativni skok u ovom delu zdravstvenog sistema R. Srbije, kako samih institucija (porodilišta, bolnica), tako i kvalitet usluga koje se pružaju njenim građanima. U potpunosti će se isključiti mogućnost ljudske greške, kao i definisati procedure nakon specifikacije postojećeg sistema koji se odvija u porodilištima širom R.Srbije. U disertaciji će biti demonstriran sistem koji onemogućava bilo kakvu manipulaciju, krađu ili zamenu identiteta novorođenčadi i daće dodatnu sigurnost roditeljima-majkama da su deca u stvarnosti 100% njihova. 