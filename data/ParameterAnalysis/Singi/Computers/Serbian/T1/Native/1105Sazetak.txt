U doktorskoj disertaciji pod nazivom “Laserska percepcija definisanih predmeta i enkapsulacija kontrolnih i logičkih elemenata za savremeno robotizovano nastavno sredstvo“ ponuđen je praktičan okvir za izradu savremenog robotizovanog edukativnog sredstva. U projektovanom kompletu ponuđena je paleta upotrebnih elemenata kao što je primena lasera u prepoznavanju definisanih predmeta, multifunkcionalni kontrolni moduli i eksperimentalna robotizovana platforma. Disertacije je fokusirana na tri oblasti:  projektovanje i konstrukcija laserske senzorske grupe, projektovanje i konstrukcija programibilnog logičkog   kontrolera i pratećeg kontrolnog modula,  projektovanje i konstrukcija samohodne robotizovane   platforme. Svi ovi moduli mogu da funkcionišu nezavisno, a integrisani u jednu celinu (komplet) predstavljaju odličnu osnovu za učenje i praktične eksperimente. 