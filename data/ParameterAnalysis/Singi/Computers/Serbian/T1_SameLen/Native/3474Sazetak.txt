U periodu ubrzanog razvoja informacionih tehnologija nastupila je velika primena u procesu obrazovanja. Veliki broj obrazovnih ustanova koristi DLS platforme za edukaciju, delom kao dopuna tradicionalnom obrazovanju. Ali je sve veći broj visokoškolskih ustanova kako u svetu tako i kod nas koje su implementirale ovaj način obuke i organizovale učenje na daljinu. Cilj istraživanja u ovom radu bio je prikaz trenutnog stanja kvalitetnih DLS sistema elektronskog učenja. Istraživani su razvoji modela sistema e-učenja i predloženi su neki budući pravci. Upotreba sistema za upravljanje učenjem, inteligentnih tutorskih sistema, adaptivnih obrazovnih hipermedijskih sistema u obrazovanju omogućila je kreiranje velike riznice podataka o tome kako studenti uče. Sistemi za upravljanje učenjem (eng. Learning Management System - LMS) koriste se za kreiranje, organizaciju, realizaciju, administriranje online kurseva, programa obuke nezavisno od specifične lokacije i vremena održavanja. Moodle (eng. Modular Object Dynamic Learning Environment) je jedan od najzastupljenijih sistema za upravljanje učenjem. Ovaj open-source sistem zasnovan je na skupu PHP modula koji se instaliraju na Web server i MySQL, Postgres bazama podataka. Akcenat je stavljen kako na poboljšanje uspešnosti studenata u procesu polaganja ispita tako i na tehničke aspekte sistema e-učenja koji bi mogli osigurati održivi razvoj sistema zbog brzih promena u razvoju i implementaciji informaciono- komunikacionih tehnologija.  