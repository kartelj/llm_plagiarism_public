Rezultati aktuelnih istraživanja u oblasti automatskog prepoznavanja govornika pokazuju da metode dubokog mašinskog učenja bazirane na neuralnim mrežama omogućavaju bolje performance of drugih klasifikatora baziranih na skrivenim Markovljevim modelima i Gausovim smešama. Sa druge strane, ove metode zahtevaju dosta podešavanja vrednosti parametara da bi se njihove performanse optimizovale za različite zadatke nadgledanog mašinskog učenja. Cilj ove teze je da se demonstrira da adekvatni izbor vrednosti parametara može značajno da unapredi performanse metoda automatskog prepoznavanja govornika baziranih na dubokim neuralnim mrežama. Izložena studija predlaže jedan pristup automatskom prepoznavanju govornika zasnovan na neuralnim mrežama i algoritmu za stohastički gradijent. Poseban fokus se stavlja na tri parametra algoritma za stohastički gradijent: stopa učenja, stopa uklanjanja ulaznih neurona, i stopa uklanjanja skrivenih neurona. Dodatna pažnja je posvećena istraživačkom pitanju prepoznavanja govornika u uslovima povećane buke. U skladu sa tim su izvedena dva eksperimenta. Cilj prvog eksperimenta je da se demonstrira da se optimizacijom vrednosti posmatranih parametara algoritma za stohastički gradijent mogu unaprediti performanse prepoznavanja govornika u uslovima bez buke. Ovaj eksperiment je organizovan u dve faze. U prvoj fazi je posmatrana stopa prepoznavanja za različite vrednosti stope uklanjanja skrivenih neurona i stope učenja, dok je stopa uklanjanja ulaznih neurona bila konstantna. U drugoj fazi ovog eksperimenta je posmatrana stopa prepoznavanja za različite vrednosti stope uklanjanja ulaznih neurona i stope učenja, dok je stopa uklanjanja skrivenih neurona bila konstantna. Cilj drugog eksperimenta je da se demonstrira da se optimizacijom vrednosti posmatranih parametara algoritma za stohastički gradijent mogu unaprediti performanse prepoznavanja      govornika u uslovima povećane buke. Stoga su različiti nivoi buke veštački dodati izvornom govornom signalu. Dobijeni rezultati pokazuju da se optimizovanjem stope uklanjanja neurona unapreñuju performanse prepoznavanja govornika baziranog na stohastičkom gradijentu, čak i u uslovima povećane buke. Takoñe je pokazano da izbor adekvatne vrednosti stope učenja predstavlja važan zadatak, jer neke vrednosti ovog parametra negativno utiču na performanse prepoznavanja.