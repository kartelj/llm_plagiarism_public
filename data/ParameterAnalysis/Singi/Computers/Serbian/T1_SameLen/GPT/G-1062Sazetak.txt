Tema disertacije obuhvata proučavanje modela interoperabilnosti u okviru elektronskog poslovanja, temeljenih na servisno orijentisanom razvoju softvera, posmatrajući iz različitih uglova. U sklopu istraživanja, analizirani su: standardi, okviri za interoperabilnost i arhitekturu informacionih sistema preduzeća; semantičke tehnologije zasnovane na ontologijama; kao i servisna orijentacija. Pregledanjem sadašnje situacije, najboljih praksi i trendova, disertacija pruža rešenje problema interoperabilnosti kroz uvođenje: metodologije za povezivanje na ad-hoc osnovu u sistemima elektronskog poslovanja; generičkog meta modela za održavanje semantičke konzistentnosti sistema i identifikaciju i otkrivanje komponenti u sistemima elektronskog poslovanja; modela servisno orijentisane arhitekture za semantičku interoperabilnost poslovnih procesa na principu ad-hoc. Verifikacija sprovedenih istraživanja izvedena je kroz uspostavljanje interoperabilnosti i poboljšanje izvršenja aktivnosti poslovnih procesa u sektoru institucija za zaštitu kulturnih dobara. Postignuti rezultati doprineli su efikasnijem iskorišćenju dostupnih informacija, dokumenata i ilustrativnih materijala o različitim kategorijama kulturnih dobara.