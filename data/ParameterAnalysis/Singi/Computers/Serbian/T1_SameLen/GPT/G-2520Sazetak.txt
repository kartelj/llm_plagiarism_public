'Generisanje visokokvalitetnih nizova nasumičnih brojeva je vitalni i pretežno važan element svakog kriptografskog sistema, zbog čega zahteva pažljiv i studiozan metod projektovanja i proveravanja karakteristika generatora. Opšti kvalitativni uticaj na generisane nizove od generatora nasumičnih vrednosti baziran na zvučnoj kartici leži u visokoj entropiji izvora nasumičnosti i primenjenim metodima post-procesiranja. Koristeći ovu tehniku postprocesiranja izvedena je destilacija digitalnog oblika nasumičnog analognog signala koji rezultira proizvodnjom niza pravih nasumičnih brojeva sa ravnomernom ili uniformnom raspodelom. Rad ove disertacije je analiza postojećih i predstavljanje nove vrste generatora nasumičnih nizova osnovane na zvučnoj kartici. Nizovi nasumičnih brojeva su važni sastavni delovi široke spektre polja, od kriptografije do simulacija, igara na sreću, uzorkovanja, donošenja odluka, medicine i estetike, pa do umetnosti. Najčešće korišćen generator nasumičnih vrednosti je pseudoslučajni generator brojeva (PRNG). Generator pseudoslučajnih brojeva je matematički algoritam koji stvara deterministički, periodični niz podataka zasnovan na početnom stanju zvanom SID. Za razliku od PRNG-a, generatori pravih nasumičnih brojeva (TRNG) se zasnivaju na nedeterminističkim prirodnim fenomenima kao što su zvučne smetnje, radioaktivno raspadanje, poluprovodnički termalni šumovi, otpornički termalni šumovi, fotoelektrični efekti i razni kvantni fenomeni, a njihovi proizvodi su nepostojani pravi nasumični brojevi. Na zvučnim karticama, u cilju poboljšanja kvaliteta nasumičnih brojeva, sprovedena su brojna istraživanja. Većina ovih istraživanja koristila je metode koje su se zasnivale na zahtevima PRNG-a ili njihovih konstrukcijama. U ovoj disertaciji razvijen je metod za proizvodnju pravih nasumičnih bitova zasnovan na zvučnoj kartici hardvera računarskih uređaja, koja se podiže nasumičnim signalima buke iz okoline, i postprocesira, tj. destilira novom tehnikom mešanja unutrašnjeg niza i XOR-ovanja susednih bita (MiBiS&XOR). Predstavljena metoda post-procesuiranja omogućava jednostavno i efikasno razdvajanje i odvajanje susednih bita ulaznog niza, između kojih postoji određena korelacija, a zatim u novodobijenom nizu XOR-ovanje susednih bita, redukovanje autokorelacije, povećanje entropije i smanjenje polarnosti niza izlaznih bita. Ispitivanja sprovedena statističkim testovima nasumičnosti pokazala su da ova vrsta generatora ima izuzetne karakteristike i da u vrlo kratkom vremenskom periodu generiše veliki broj visokokvalitetnih pravih nasumičnih brojeva. U prvom delu disertacije (glave 2 i 3) prikazana je teorijska osnova neophodna za razumevanje originalnih doprinosa prikazanih u drugom delu. Iz tog razloga, najpre su u glavi 2 prikazani koncepti nasumičnog procesa, nasumičnog signala i stohastičkog izvora nasumičnih signala, kao neophodnih komponenti u procesu proizvodnje nizova pravih nasumičnih brojeva, a potom u glavi 3 osnove zvučnih kartica i buke u životnoj sredini. U drugom delu disertacije (glave 4 i 5) prikazani su originalni rezultati istraživanja. Prvo su u glavi 4 predstavljeni rezultati postignuti za razvoj novih metoda proizvodnje nasumičnih nizova, kao i osnovne karakteristike generatora pravih nasumičnih brojeva. Detaljno je objašnjen princip rada generatora pravih nasumičnih brojeva, klasifikacija i karakteristike, najnovija istraživanja i dizajni, kao i faze u njegovom radu. Takođe su prikazane različite tehnike post-procesiranja, njihova efikasnost, prednosti i mane. U glavi 5 predstavljeni su rezultati primene nove destilacione tehnike. Posebno se ističe značaj i razvoj nove metode generisanja pravih nasumičnih nizova s ciljem postizanja brzih, efikasnih i jeftinih generatora nasumičnih brojeva koji su dostupni širokom auditorijumu. U okviru disertacije posebna pažnja je posvećena razvoju novih efikasnih metoda za proizvodnju nasumičnih nizova baziranih na korišćenju hardverskog potencijala personalnih stolnih računarskih sistema i novih tipova laptopa, tablet PC-a i pametnih telefona. Pokazano je da je prikazani sistem efikasan jer omogućava vrlo brzo generisanje nasumičnih vrednosti uz zadovoljavajuću nepredvidljivost, a stoga je, iako prvobitno namenjen za kriptografske svrhe, vrlo prikladan za korišćenje u mnogim aplikacijama koje zahtevaju razne polja. Ostvareni rezultati pružaju dobru podršku razvoju korišćenja hardverskog okruženja i softverske osnove za dalji proces unapređenja generatora nasumičnih nizova. Ključne reči: Generator pravih nasumičnih brojeva, miksovanje bita po koracima, zatim XOR-ovanje susednih bita, buka iz životne sredine, zvučna kartica, entropija, statistički testovi.'