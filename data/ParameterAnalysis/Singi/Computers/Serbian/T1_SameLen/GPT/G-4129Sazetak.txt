"U ovom istraživačkom radu se predstavlja novi metod za kriptografsku zaštitu biometrijske autentifikacije korisnika, zasnovan na javnoj kriptografiji, generisanju pseudoslučajnih brojeva i opozivoj biometriji. Biometrijski obrasci su šifrovani ili opozivi kroz sve faze rada sistema, osim tokom procesa izdvajanja karakteristika, čime se postiže otpornost sistema na veliki broj napada. Taj sistem nije hardverski zahtevan, a generisani biometrijski obrasci su prihvatljivih dimenzija. Predložena kriptografska zaštita autentifikacije korisnika je implementirana kroz modularni biometrijski sistem za potvrdu korisničkog identiteta u uslugama mobilnog bankarstva bazirane na biometriji dužice oka. Posmatraju se pozitivni rezultati analize performansi predloženog sistema na realnom skupu podataka, i testiranja slučajnosti šifrovanih opozivih obrazaca i podataka koji se prenose preko interneta."