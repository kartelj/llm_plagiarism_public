U ovoj doktorskoj disertaciji predstavljen je novi biometrijski kriptosistem napravljen pomoću otisaka prstiju i zasnovan na fazi povezivanja i dubokim konvolucionim neuronskim mrežama. Centralni element ove teze je novi način automatskog izdvajanja karakteristika fiksne dužine iz otisaka prstiju, potpuno utemeljen na konvolucionim neuronskim mrežama. Biometrijski obrasci su prevedeni u binarni domen zahvaljujući predloženoj kvantizaciji karakteristika dvo-bitnim kodiranjem, što je omogućilo upotrebu XOR biometrije i razvoj biometrijskog kriptosistema koji se može koristiti za upravljanje ključevima (key-release) ili za zaštitu obrazaca. Problemi promenljivosti biometrijskih podataka su minimizirani upotrebom BCH koda za ispravljanje grešaka, koji deluje na nivou bloka, čime je postao otporan na poznate statističke napade. Predloženi biometrijski kriptosistem može da generiše dužinu ključa od 265 bita, što zadovoljava zahteve modernih kriptografskih sistema, uz prihvatljivu marginu EER greške od 1%. Evaluacija eksperimentalnih rezultata potvrđuje značajno unapređenje za razliku od drugih biometrijskih kriptosistema i sistema za upoređivanje otisaka na bazi teksture.