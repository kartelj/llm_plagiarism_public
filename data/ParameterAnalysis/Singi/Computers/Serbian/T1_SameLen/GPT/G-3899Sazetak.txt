"Doktorska disertacija se fokusira na analizu aktuelnih problema povezanih sa kriptografskim ključevima i autentifikacijom korisnika u tajnoj komunikaciji. Istraživanje predstavlja preispitivanje postojećih metoda u ovoj oblasti i razradi sopstvenog sistema za tajnu komunikaciju. Glavni naučni cilj disertacije je unapređenje protokola za razmenu kriptografskih ključeva temeljenih na ličnim identifikacionim dokumentima. Analizirani su postojeći pristupi u ovoj oblasti s namerom da se unapredi nivo zaštite kod tajne komunikacije i postavi temelj za razvoj sopstvenog sistema. Korišćenjem kriptografskih metoda za obezbeđivanje tajnosti, autentičnosti i integriteta, u kombinaciji sa steganografskim metodama za diskretnu razmenu informacija, korisnicima sugerisanog sistema omogućuje se da na efikasan i siguran način razmenjuju tajne poruke. Na osnovu analize naučnih rezultata, utvrđeno je opravdanje korišćenja ličnih identifikacionih dokumenata za razmenu kriptografskih ključeva u tajnoj komunikaciji. "