Sistemi od profesionalnog značaja - kao što su vlada, vojska, policija, bezbednosne agencije i slični - imaju potrebu za maksimalnim nivoom zaštite komunikacija. Oni ne mogu da se oslanjaju na sisteme zaštite koji su dostupni javnosti. Pored toga, ni na one sisteme bezbednosti kojima nije matična organizacija kreator, i čiji su način funkcionisanja, kao i potencijalne greške u dizajniranju i implementaciji, poznati izvan organizacije. Da bi se dostigao vrhunski nivo zaštite komunikacija, professionalni sistemi moraju sami da kreiraju sisteme zaštite koji su otporni na sve poznate vrste napada. Ceo proces razvoja komunikacionog sistema podrazumeva kreiranje komponenti na svakom nivou - od interfejsa za korisnika do infrastrukture za komunikaciju. Ovakav razvoj iziskuje velike resurse i investicije, kao i vreme za razvijanje, testiranje i otklanjanje grešaka. U ovom radu se istražuju opcije za korišćenje postojećih javnih komunikacionih infrastruktura i tehnologija za kreiranje i korišćenje sopstvenog sistema koji pruža vrhunsku zaštitu komunikacija. U okviru rada je prezentovan detaljni proces razvoja i karakteristike rešenja koje se zasniva na integraciji sopstvenih šifrovanja algoritama na mrežnom komunikacionom nivou.