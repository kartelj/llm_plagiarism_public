Fokus disertacije je proučavanje modela interoperabilnosti u okvirima elektronskog biznisa, temeljenih na razvoju softvera orijentisanom ka servisu, posmatrajući iz više uglova. Kroz istraživanje su analizirani: standardi; okviri interoperabilnosti i struktura informacionih sistema kompanija; semantičke tehnologije, temeljene na ontologijama; kao i orijentacija na servis. Provjerom trenutne situacije, najboljim praksama i trendovima, disertacija doprinosi rješenju problema interoperabilnosti uvodeći: metodološki okvir za povezivanje na ad-hoc bazi u elektronskom poslovanju; generički meta model za održavanje semantičke konzistentnosti sistema i identifikaciju i lociranje komponenata u sistemima elektronske trgovine; model arhitekture orijentisane ka servisu za semantičku interoperabilnost poslovnih procesa na ad-hoc načinu. Verifikacija sprovedenih istraživanja realizovana je uspostavljanjem interoperabilnosti i unapređenjem procesa aktivnosti u institucijama za zaštitu kulturne baštine. Postignuti rezultati su doprineli efikasnijem korišćenju dostupnih informacija, dokumenata i ilustracija o različitim vrstama kulturnih dobara.