'W3C je predložio XML na korišćenje kao standard za web aplikacije, transakcije, dokumentaciju, sisteme za vođenje baza podataka i deljenje informacija među sistemima putem Interneta. XML pruža mogućnost za skladištenje raznih podataka nezavisno od načina na koji će biti prikazani. XML se primenjuje za pravljenje, ažuriranje i pretragu baze podataka. Pisanje i pravljenje XML dokumenata na jasan i čitljiv način, kako za ljude, tako i za mašine, nije teško, zbog čega je jednostavno napraviti i aplikacije koje obrađuju te XML dokumente. Uopšteno, sve vrste informacija se mogu prikazati kao XML dokumenta. Tokom poslednjih nekoliko godina, povećao se broj sadržaja na arapskom jeziku i korisnika interneta. Arapski jezik je široko rasprostranjen i govori ga preko 375 miliona ljudi, od kojih preko 155 miliona, ili više od četrdeset procenata ove populacije, koristi internet. To čini oko pet posto svih internet korisnika na svetu. Broj internet korisnika koji govore arapski jezik se uvećao šezdeset puta u poslednjih petnaest godina (2000-2015). Ovaj rast korišćenja prevazišao je rast sistema pretrage, sumiranje arapskih tekstova (kao što su dokumenti i web stranice), procese pretrage i procese prirodnih jezika. Arapska reč ima različite oblike sintakse i morfologije sa različitim značenjima. Gramatički, dokumenti sadrže različite oblike reči, uključujući promene reči. Ovo stvara probleme u obradi teksta, sumiranju dokumenata i istraživanju informacionih sistema. Pored toga, postoji velika stopa gubitka informacija tokom procesa pretrage, sumiranja dokumenata i pretrage izvora, posebno kod velikih dokumenata, tako da gubitak informacija direktno ovisi o veličini dokumenata tokom ovih procesa. Ova disertacija opisuje sistem RAX, osmišljen za rangiranje arapskih dokumenata u procesima istraživanja informacija. Predloženo rešenje primarno se oslanja na sličnost sadržaja teksta. Model koji smo osmislili može biti primenjen na dokumente pisane na arapskom jeziku u različitim formatima. Zbog kompleksne lingvističke semantike tog jezika, predloženo rešenje koristi čisto statistički pristup. Dizajn i implementacija su zasnovani na postojećim okvirima za obradu teksta i referentnoj gramatici arapskog jezika. Glavni fokus našeg istraživanja je bio evaluacija različitih mera sličnosti koje se koriste za klasifikaciju arapskih dokumenata iz različitih polja i različitih kategorija dokumenata na osnovu kriterija pretrage predviđenog od strane korisnika. Pored toga, ova disertacija će razmotriti upotrebu sistema zaštite na RAX sistemu. Ova funkcionalnost je kombinacija između XML zaštite (XML digitalni potpis i XML enkripcija) i SOAP poruka kako bi se stvorilo zaštićeno okruženje između krajnjeg korisnika i modela RAX sistema, isto tako proučavali su i napade na sistem zaštite i protivmere.