Sistemska i procesualna orijentacija, kao i strukturalno i objektno modeliranje, donose najpovoljnije ishode u planiranju, razvijanju i praktičnoj primeni IKT bezbednosti. Procesi zaštite, koji konvertuju ulazne parametre u izlazne i povećavaju predvidjene izlazne vrednosti, integrišu procedure, alate i ljude, podstaknute za realizaciju bezbednosnih praksi, predstavljaju ključne elemente u kreiranju bezbednosnih sistema. Treba kontinuirano unapređivati procese zaštite, jer je svest vlasnika, menadžera i korisnika o potrebi zaštite generalno slabo razvijena, a tehnologija i stručnjaci za zaštitu su relativno skupi. Za evaluaciju kvaliteta i merenje progresivnog sazrevanja i unapređenja procesa, razvijeni su procesno orijentisani standardi i modeli na osnovu CMM modela procesa, konkretno SSE CMM model za procese zaštite. Uporedna analiza komplementarnosti standarda i modela razvijenih na osnovu pristupa sistemu, procesu ili okruženju, ukazuje na mogućnost uspostave više okvira za evaluaciju i unapređenje procesa. CMM modeli koji integrišu procese (SSE CMM, CMMI) obezbeđuju integrisani i jedinstven okvir za evaluaciju i unapređenje različitih procesa. SSE CMM model integriše sistemske (11), projektantske (5) i organizacione (6) aspekte procesa. Kvalitet izvršavanja i sazrevanja procesa zaštite u SSE CMM modelu, meri se specifičnom metrikom koja se odnosi i na sistem zaštite i na procese, na bazi kriterijuma za izvršavanje i implementaciju osnovnih (BP) i generičkih praksi (GP). SSE CMM metrika rangira nivoe kapaciteta (CL) i zrelosti (ML) u 5 aktivnih nivoa. Za evaluaciju procesa zaštite na osnovu SSE CMM modela, posebno je razvijen SSAM metod provere evaluacije, koji identifikuje i potvrđuje objektivne dokaze o izvršavanju i implementaciji BP i GP. Eksperimentalna evaluacija trenutnih procesa ESS na tri procenjena projekta i predlog plana za unapređenje procesa, potvrđuju prihvatljivost i primenljivost SSE CMM modela i SSAM metode evaluacije procesa zaštite za razvijanje optimalnog programa zaštite, profilisanje organizacija zaštite i druge brojne aplikacije u domenu IKT bezbednosti.