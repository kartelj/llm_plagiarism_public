Svakodnevno raste broj ljudi koji koriste mobilne telefone. Kada pogledamo istorijski razvoj ovih uređaja, primetno je da su proizvođači stvorili sofisticirane proizvode koji su zasluženo dobili oznaku pametnih telefona. Njihove napredne mogućnosti i brojni faktori koji utiču na naš svakodnevni život stvorili su ovisnost o modernim mobilnim telefonima. Pametni telefoni su našli upotrebu u različitim oblastima, od običnih telefonskih razgovora, preko pretraživanja na Internetu, korištenja različitih usluga (SMS, MMS, e-mail), zatim fotografisanja, snimanja ili navigacije. Sa razvojem mobilne tehnologije pojavljuju se prvi bezbjednosni problemi koji utiču na komunikacijski kanal, odnosno na prenos podataka od pošiljaoca do primaoca. Sigurnosne prijetnje na ove uređaje su sve učestalije budući da su odgovarajući bezbjedonosni mehanizmi i alati za zaštitu još uvek nedostatni. Pojavom operativnih sistema za mobilne telefone problem se postepeno komplikuje. Svaki operativni sistem donosi korisniku brojne prednosti, ali i mnogo bezbjedonosnih nedostataka. Razmišljajući o sve značajnijem pristupu Internetu preko mobilnih uređaja pojavljuju se rizici povezani sa sigurnom komunikacijom i uspostavljanjem komunikacionog kanala. Sasvim je razumljivo pitati se o sigurnosti mobilnih komunikacija svih učesnika zbog povećane frekvencije. Projekti otvorenog kôda programerima omogućavaju širok spektar razvoja sopstvenih rešenja temeljenih na njihovim idejama. Slobodan pristup izvornom kôdu je od jednog operativnog sistema stvorio sistem koji je nadmašio sve druge i postao vodeći na tržištu mobilnih telefona. Android operativni sistem je brzo postao popularan među programerima, i šire, jer se zasniva na Java programskom jeziku. Android se pojavljuje kao otvorena platforma za mobilne uređaje koja čak omogućava modifikaciju na nivou operativnog sistema. Iz ovog razloga, programeri imaju mogućnost razvoja kernel-baziranih bezbjednosnih mehanizama koji nisu karakteristični za druge mobilne platforme. Android operativni sistem temelji se na Linuks operativnom sistemu i član je Open source asocijacije. Od svog osnivanja, Android operativni sistem je za sedam godina napredovao do svoje 7.0. verzije. U ovom radu analizirani su Android bezbjednosni mehanizmi i utvrđene su određene slabosti koje se očitavaju na niskom nivou bezbjednonosnog okvira kojim je sistem zaštićen. Rezultati ankete ukazuju na nedostatak korisničkih znanja iz oblasti bezbjednosti pri korištenju mobilnih telefona na Internetu. Temeljem detaljne analize Android operativnog sistema i njegovih bezbjedonsih mehanizama, dobijeni su rezultati koji osvetljavaju potrebu za poboljšanjem nivoa zaštitnog okvira kojim je Android okružen. Predlažu se mere za unapređenje tj. podizanje nivoa bezbjednosti korištenjem SE Linux-a. Prikazane su razlike između AOSP (Android Open Source Project) Android (Security Enhanced) sistema kroz komparaciju. Zaključak na kraju rada ukazuje na pravce daljeg rada.