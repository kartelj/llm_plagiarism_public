'Cilj ove disertacije je, s jedne strane, evaluacija zdravstvenog stanja pacijenata sa neuromotoričkim bolestima uz korišćenje senzorskih mreža u zdravstvu, a s druge strane, odgovaranje na pitanje da li je tenis kao sport efikasniji u rehabilitaciji od standardnih rehabilitacionih procesa. Drugi cilj je ispitati da li senzorske mreže upotrebljene u zdravstvu postaju sve više izložene opasnostima, što je znacajan i važan aspekt kojeg treba razmotriti. U disertaciji se vrši poređenje razvoja i oporavka dve osobe slične telesne konstitucije, godina i snage, gde se jedna osoba rehabilituje kroz standardni proces, a druga kroz tenis kao rehabilitacioni sport. Osim toga, upoređuje se razvoj cele grupe sa razvojem kontrolne grupe. Takođe se analiziraju senzorske mreže upotrebljene u zdravstvu, njihova zaštita i sigurno formiranje. Na osnovu rezultata istraživanja može se zaključiti da su osobe koje su se rehabilitovale kroz tenis brže napredovale, povećala im se snaga udaraca do kraja ispitivanja u poređenju sa pacijentima koji su se rehabilitovali na standardan način. Stoga možemo reći da je istraživanje bilo uspešno. I moja druga pretpostavka je podržana, jer se sa razvojem tehnike sve više mogu uočiti razne bezbednosne pukotine u različitim mrežama. '