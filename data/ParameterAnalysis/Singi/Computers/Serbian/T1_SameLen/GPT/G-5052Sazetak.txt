Doktorska teza donosi predlog za jednu vrstu sistema za proizvodnju i distribuciju kriptografskih ključeva zasnovanih na više biometrijskih modaliteta. Analiza obuhvata dva biometrijska modaliteta, otisak prsta i iris. Sistem u funkcionalnim režimima koristi haš vrednosti izvučene u preliminarnoj fazi, odnosno fazi upisa. Dodatno, koriste se pomoćni podaci koji omogućuju poništavanje biometrijskih podataka, čime se čuva privatnost biometrijskih podataka. Istovremeno, obezbeđuju zaštitu kriptografskim parametrima. Irisna biometrija, koja je najbogatija bioinformacijama, korišćena je radi izvlačenja tajnog ključa, dok je otisak prsta upotrebljen za autentifikacijski servis. Eksperimentalna analiza, koja pokriva celokupni istraživački deo disertacije, temelji se na uzorcima prikupljenim iz CASIA biometrijske baze podataka. Dostignuti eksperimentalni rezultati ukazuju na značajna unapređenja koja značajno poboljšavaju performanse ovog tipa sistema. Ključne reči: multimodalna biometrija, poništiva biometrija, biometrijski sistemi, generacija kriptografskih ključeva, performanse sistema.
