Korisnici savremenih elektronskih sistema pretpostavljaju da je nivo zaštite ličnih informacija i resursa visok. Temelje svoje poverenje na verovanju da je pružalac usluge preduzeo sve mere kako ne bi došlo do propusta. Složeni sigurnosni i admistrativni sistemi mogu odbiti korisnike od korišćenja usluge ili servisa ponuđenih na tržištu. Da bi se postigao najviši stepen zaštite komunikacija, profesionalni sistemi moraju implementirati svoje bezbednosne sisteme, odnosne na sve poznate vrste napada. No, profesionalni sistemi takođe moraju balansirati između funkcionalnosti i zaštite korisnika. Svoje usluge postavljaju na poznatu infrastrukturu i najčešće koriste SSL/TLS protokol za zaštitu uz korišćenje podataka koju su poznati korisniku (korisničko ime i lozinka). Na ovaj način se postiže balans između funkcionalnosti i zaštite, zanemarujući pravila bezbednosti i autentifikacije za nešto što korisnik poseduje i nešto što korisnik jeste. U radu se analiziraju mogućnosti primene sopstvenih rešenja koja ne smanjuju funkcionalnost uključujući i drugi princip pravila sigurne autentifikacije sa nečim što korisnik poseduje. Proces razvoja i osobine rešenja koje podupire ovu praksu i na taj način povećava verodostojnost SSL/TLS protokola sa više autentifikacionih kanala su na kraju izloženi u detalje.