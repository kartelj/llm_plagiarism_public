'IoT i blockchain su dve glavne tehnološke struje dana. Smanjenje latencije i povezanost sistema rezultirale su većom fleksibilnošću u korišćenju aplikacija na udaljenim uređajima. Glavna poteškoća Interneta stvari je nedostatak računarskih resursa, oskudna memorija i slabi procesori optimizovani za nisku potrošnju energije onemogućuje upotrebu robustnih šifrovanja. Internet stvari susreće se s mnogim preprekama, uključujući limitiranu interoperabilnost, bezbednosne ranjivosti, privatnost i manjak standarda. U ovom radu predlaže se upotreba softverskog interfejsa kao sigurnosne arhitekture za smart uređaje. Ovaj sigurnosni interfejs omogućava primenu jačih kriptografskih algoritama za udaljene servise pametnih uređaja. Takav pristup unapređuje sigurnost podataka koje pametni uređaji šalju, koristeći kompatibilne algoritme za šifrovanje podataka pre nego što se proslede na udaljene servise. Osim ovog interfejsa, ovaj rad zapravo koristi tehnologiju blockchain-a, čija je svrha omogućiti decentralizaciju i autentifikaciju u mreži povezanih smart uređaja. Upravo integracijom blockchain-a, dobija se tražena anonimnost i fleksibilnost koju trenutni IoT ne poseduje. Blockchain štiti interfejs svojim tehnologijama koje eliminišu centralnu tačku kontrole, beleže sve transakcije, proveravaju njihovu validnost i samim tim obezbeđuju poverenje među uređajima u jednoj mreži. Ishitod ovog rada je razvijen interfejs koji omogućava smart uređajima upotrebu bilo kog kriptografskog algoritma, omogućuje mapiranje IP adresa i ujedno sprečava neautorizovan pristup mreži. Uz razvijeni interfejs, blockchain tehnologija će biti implementirana u kompatibilnom režimu, tako da bude efikasna za rad na pametnim uređajima s obzirom na ograničenja resursa.'