Potreba za povećanjem brzine u prenosu podataka a ujedno i sve stroži zahtevi za zaštitu podataka u savremenom društvu je sve izraženija. U tom kontekstu FSO komunikacije predstavljaju veoma dobru alternativu konvencionalnim sistemima prenosa podataka. Ovi sistemi, u područjima gde je njihova primena moguća pružaju izuzetno visoke performanse korisnicima, imaju brzine prenosa i od nekoliko Gb i praktično izuzetno veliku mogućnost zaštite podataka. Zbog svoje jeftine realizacije njihova primena u "last mile" konekciji je od izuzetnog značaja. U ovom radu je istražena mogućnost prenosa slike FSO komunikacionim kanalom u prisustvu scintilacije. Istražen je prenos zaštićenih podataka (slike sa insertovanim vodenim žigom) i uticaj FSO kanala na njihovu degradaciju, odnosno degradaciju zaštitnog koda, kao i slike u boji u cilju detekcije požara u slici. 