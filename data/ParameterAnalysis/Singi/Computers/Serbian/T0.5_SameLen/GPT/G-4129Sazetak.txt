U ovom istraživanju predstavljena je nova metoda kriptografski zaštićene biometrijske autentifikacije korisnika, koja se temelji na kriptografiji s javnim ključevima, generatorom pseudoslučajnih brojeva i opozivnoj biometriji. Biometrijski uzorci su šifrirani ili opozivi tokom svih faza rada sistema, osim u fazi izdvajanja karakteristika, što rezultira sistemom koji je otporan na brojne napade. Sistem nije zahtevan u pogledu procesiranja, a generisani biometrijski uzorci su prihvatljive veličine. Predložena metoda kriptografski zaštićene autentifikacije je implementirana kroz modularni biometrijski sistem za proveru identiteta korisnika mobilnih bankarskih usluga baziranih na biometriji dužice očiju. Prikazani su pozitivni rezultati analize performansi predloženog sistema na realističnom skupu podataka, kao i ispitivanja slučajnosti šifriranih opozivih uzoraka i podataka koji se prenose preko mreže.