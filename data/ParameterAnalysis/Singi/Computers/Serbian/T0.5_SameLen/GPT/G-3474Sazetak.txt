'U doba brzog napretka IT sektora, obrazovni proces je doživeo veliku primenu. Mnoge obrazovne institucije koriste DLS platforme za edukaciju, delimično kao dodatak klasičnom obrazovanju. Međutim, sve veći broj visokoškolskih institucija, kako globalno tako i u našoj zemlji, implementirao je ovaj pristup obuci i organizovao učenje na daljinu. Cilj istraživanja u ovom radu bio je da se prikaže trenutno stanje kvalitetnih DLS sistema za e-učenje. Ispitani su razvoji modela e-učenja i predloženi su potencijalni budući putevi. Upotreba sistema za upravljanje učenjem, inteligentnih tutorskih sistema, adaptivnih obrazovnih hipermedijskih sistema u obrazovanju omogućila je stvaranje velike baze podataka o načinima učenja studenata. Sistemi za upravljanje učenjem (eng. Learning Management System - LMS) koriste se za kreiranje, organizaciju, realizaciju, administriranje online kurseva, obuka bez obzira na specifičnu lokaciju i vreme održavanja. Moodle (eng. Modular Object Dynamic Learning Environment) je jedan od najčešće korišćenih sistema za upravljanje učenjem. Ovaj open-source sistem baziran je na PHP modulima koji se instaliraju na Web server i MySQL, Postgres bazama podataka. Naglasak je postavljen na poboljšanju uspeha studenata u procesu polaganja ispita, ali i na tehničkim aspektima e-učenja koji bi mogli obezbediti održivost sistema usled brzih promena u razvoju i implementaciji informaciono-komunikacionih tehnologija.