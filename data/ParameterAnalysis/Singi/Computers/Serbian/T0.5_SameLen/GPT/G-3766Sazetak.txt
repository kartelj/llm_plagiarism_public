'Cilj ove disertacije je, s jedne strane, procena stanja pacijenata koji boluju od neuromotoričkih bolesti pomoću senzorskih mreža upotrebljenih u zdravstvu, a s druge strane, odgovor na pitanje da li je tenis kao sport efikasniji u rehabilitaciji u odnosu na tradicionalne rehabilitacijske procese. Drugi cilj je utvrditi da li su senzorske mreže koje se koriste u zdravstvu izložene rastućem riziku, što je veoma važan faktor koji moramo uzeti u obzir. U disertaciji se vrši poređenje razvoja i oporavka dve osobe skoro identične telesne građe, životne dobi i snage, gde se jedna leči tradicionalnom rehabilitacijom, a druga pomoću tenisa kao rehabilitacijskog sporta. Takođe se vrši komparacija razvoja cele grupe sa razvojem kontrolne grupe. Pored toga, analiziraju se i senzorske mreže korišćene u zdravstvu, njihova zaštita i sigurno formiranje. Kao rezultat istraživanja, može se reći da su osobe rehabilitovane pomoću tenisa brže napredovale, do kraja istraživanja im se povećala snaga udaraca u odnosu na pacijente rehabilitovane na tradicionalan način. Stoga možemo reći da je istraživanje bilo uspešno. I moja druga pretpostavka je potvrđena, jer se sa razvojem tehnike sve više primećuju razne bezbednosne pukotine u različitim mrežama. '