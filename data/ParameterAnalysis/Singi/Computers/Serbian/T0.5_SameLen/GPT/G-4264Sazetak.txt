U okviru disertacije sprovedena su istraživanja koja su pomogla u definisanju algoritama i softverske strukture adaptivnih sistema. Ovi sistemi se mogu koristiti u regulisanju saobraćaja na svetlosno signalisanim raskrsnicama. Predstavljen je model za proračun signalnog plana semaforizovanih četvorokrakih raskrsnica sa dve ili više faza. Ovaj model omogućava regulisanje saobraćaja u situacijama nezasićenih i prezasićenih saobraćajnih tokova. U disertaciji je urađena detaljna analiza i testiranje funkcionisanja predloženih adaptivnih sistema za regulisanje saobraćaja, posebno u situacijama kada vozila sa pravom prioriteta prolaze kroz raskrsnicu i kada se nalaze u zonama dileme.