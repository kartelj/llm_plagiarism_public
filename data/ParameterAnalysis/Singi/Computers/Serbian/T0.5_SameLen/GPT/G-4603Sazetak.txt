U ovom radu napravljena je procena performansi bežične transmisije signala u prisustvu α-k-µ-g i k-µ-g fedinga u kanalu. Formulisani su izrazi u zatvorenom obliku za funkcije gustine verovatnoće raspodele i kumulativnu funkciju raspodele odnosa signal-šum (SNR) na prijemu kada se bežična transmisija obavlja kroz kanale sa fedingom. Korišćene su uobičajene mere kvaliteta odnosno performansi primljenog signala, kao što su verovatnoća otkaza (OP - Outage probability) i prosečan broj nivoa preseka (LCR- Level Crossing Rate), koje su izračunate za slučajeve prenosa u funkciji različitih vrednosti parametara sistema. Unapređenje ovih mera performansi analizirano je za situaciju kada su na prijemnoj strani primenjene tehnike prostornog diverziteta kombinovanja. U radu je razmotreno nekoliko tehnika kombinovanja signala na prijemu. Primenejne su tehnika selektivnog kombinovanja signala (SC-Selection Combining) i tehnika kombinacije signala sa maksimalnim odnosom (MRC-Maximal Ratio Combining), sa ciljem procene mogućnosti smanjenja uticaja fedinga prilikom prenosa signala u kanalu. Izvršena je i analiza simultanog uticaja pojavljive fedinga i efekta senke pri bežičnom prenosu signala, a razmatrane su mogućnosti simultane primene tehnika makro-diverziteta kombinovanja gore navedenih tehnika prostornog diverziteta, kako bi se umanjili ovi štetni efekti uticaja smetnji i unapredio kvalitet signala na prijemnoj strani. Rezultati dobijeni u ovoj tezi, pokazuju da se primenom pristupa predloženih u disertaciji može postići smanjenje štetnih efekata α-k-µ-g i k- µ-g fedinga u kanalu pri različitim scenarijima bežičnog prenosa.