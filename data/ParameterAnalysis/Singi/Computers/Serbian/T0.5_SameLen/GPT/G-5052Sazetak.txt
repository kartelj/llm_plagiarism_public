U disertaciji je predstavljena jedna grupa sistema za kreiranje i distribuciju kriptografskih ključeva, temeljena na višestrukim biometrijskim modalitetima. Dva biometrijska modaliteta, otisak prsta i iris, su obuhvaćeni teorijskim okvirom. Sistem u operativnim modovima koristi heš vrednosti dobijene u inicijalnoj fazi, odnosno fazi registracije. Pored ovih vrednosti, koriste se i pomoćni podaci koji omogućavaju da biometrijski podaci budu poništivi, čime se štiti privatnost biometrijskih podataka. Oni takođe obezbeđuju zaštitu kriptografskim parametrima. Biometrija irisa, koja je najbogatiji izvor bioinformacija, koristi se za ekstrakciju tajnog ključa, dok se otisak prsta koristi za autentifikacioni servis. Eksperimentalna analiza, koja je obuhvatila celokupan istraživački deo teze, temelji se na uzorcima iz CASIA biometrijske baze podataka. Postignuti rezultati ukazuju na značajne doprinose koji u velikoj meri poboljšavaju performanse ove grupe sistema. Ključne reči: multimodalna biometrija, poništiva biometrija, biometrijski sistemi, kreiranje kriptografskih ključeva, performanse sistema.