Tema disertacije je analiza modela interoperabilnosti u elektronskom poslovanju, baziranih na servisno orijentisanom softverskom razvoju, sagledano iz više uglova. U sklopu istraživanja, razloženi su: standardi; okviri za interoperabilnost i informacionu arhitekturu preduzeća; semantičke tehnologije, utemeljene na ontologijama; kao i servisna orijentacija. Proučavanjem trenutne situacije, najbolje prakse i trendova, disertacija pruža rešenje za problem interoperabilnosti uvođenjem: metodološkog okvira za ad-hoc povezivanje u elektronskim poslovnim sistemima; generičkog meta modela za očuvanje semantičke konzistentnosti sistema i detektovanje i opisivanje komponenti u elektronskom poslovanju; modela servisno orijentisane arhitekture za semantičku interoperabilnost poslovnih procesa na ad-hoc bazi. Verifikacija sprovedenih istraživanja izvršena je implementacijom interoperabilnosti i unapređenjem poslovnih procesa u oblasti zaštite kulturnih dobara. Postignuti rezultati su doprineli efikasnijem korišćenju dostupnih informacija, dokumenata i ilustracija o različitim tipovima kulturnih dobara.