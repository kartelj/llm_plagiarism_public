U ovoj tezi smo izvršili analizu i uporedili metode za preciznije i tačnije otkrivanje manipulacija video sadržajem pomoću Deepfake tehnologije. Počeli smo istraživanje analizirajući prethodne modele namenjene za detekciju manipulacija video sadržaja kroz Deepfake tehniku. Pregledani su ranije obučeni modeli i njihovi parametri. Proučeni modeli obučeni ranije su XceptionNet, EfficientNetB i EfficientNetV. Parametri ovih modela koji su promenjeni tokom ponovnog obučavanja su konfiguracija mreže SingleDLCNN, broj fold-ova i vrednost za Hold-out tehniku. Upotrebljen je DataSet sa preko 6000 datoteka, gde je većina datoteka korišćena za obuku neuronske mreže, a preostale datoteke su korišćene za testiranje i validaciju. Za izdvajanje najboljih rezultata korišćen je CV (Cross-Validation), a tačnost je poboljšana metodom težinskog usrednjavanja tj. optimizacijom težine. Predstavljeni su rezultati za sva tri obučena modela, a najbolji rezultat je ostvaren pomoću EfficientNetbB4. 96.8% (FAR = 5.97%). Verujemo da su postignuti rezultati dokaz kvaliteta metode učenja. U planu za budući rad je unapređenje modela i moguća komercijalizacija.