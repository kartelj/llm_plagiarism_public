'Ovaj rad ima za cilj da utvrdi poziciju Srbije u pogledu konkurentnosti, da analizira politike koje vlast sprovodi za unapređenje konkurentske sposobnosti Srbije i da ispita kako klasteri, kao sredstvo za povećanje konkurentnosti, utiču na regionalnu konkurentnost u Srbiji. Za proveru ovih pretpostavki korišćene su metodologije Svetskog ekonomskog foruma, Centra za strategiju i konkurentnost, Univerziteta u Stokholmu i Evropske klaster opservatorije. Analiza načina na koji snažni klasteri pridonose regionalnoj konkurentnosti sastoji se od utvrđivanja korelacije između snage klastera u regionima, izmerene lokacijskim kvocijentom, i BDP-a per capita kao indikatora produktivnosti u sledećih pet država (u daljem tekstu G-5): Mađarska, Bugarska, Grčka, Rumunija i Srbija. U radu su iskorišćeni statistički podaci Zavoda za statistiku Srbije, EUROSTAT-a, Svetskog ekonomskog foruma i Evropske klaster opservatorije. Rezultati analize pokazuju da su kriterijumi konkurentnosti Srbije slabi, posebno u poređenju sa zemljama na sličnom nivou razvoja, a vladine politike za povećanje konkurentnosti su nedovoljne i slabe. Od 20 analiziranih kategorija klastera u G-5 državama, 13 ima pozitivnu korelaciju između snage klastera u regionima i regionalne konkurentnosti.