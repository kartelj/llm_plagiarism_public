Korisnici savremenih elektronskih sistema očekuju visok nivo zaštite svojih ličnih podataka i resursa. Veruju da je pružalac usluga preduzeo sve neophodne mere zaštite da se greške ne dogode. Složeni zaštitni i administrativni sistemi mogu odbiti korisnike od korišćenja ponuđenih usluga ili servisa. Da bi se postigao najviši nivo zaštite komunikacija, profesionalni sistemi moraju razviti vlastite zaštitne sisteme otporne na sve poznate vrste napada. Međutim, profesionalni sistemi su takođe prisiljeni da balansiraju između funkcionalnosti i zaštite korisnika. Svoje usluge postavljaju na poznatu infrastrukturu i u većini slučajeva koriste SSL/TLS protokol za zaštitu, koristeći podatke poznate korisniku (korisničko ime i lozinku). Na ovaj način postignut je balans između funkcionalnosti i zaštite, zanemarujući pravila sigurnosti i autentifikacije za nešto što korisnik ima i nešto što korisnik jeste. U radu se istražuju mogućnosti implementacije vlastitog rešenja koje ne smanjuje funkcionalnost uvodeći i drugi princip sigurne autentifikacije nečim što korisnik ima. U radu je prikazan detaljan proces razvoja i karakteristike rešenja koja obezbeđuju ova načela i time povećavaju pouzdanost SSL/TLS protokola kroz višekanalnu autentifikaciju.