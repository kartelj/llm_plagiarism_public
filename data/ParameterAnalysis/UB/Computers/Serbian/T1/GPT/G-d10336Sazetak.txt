'Ovaj istraživački rad obrađuje temu praćenja aktivnosti studenata, identifikacije obrazaca iz njihovog okruženja i prezentovanje istih putem tehnologije pametnih internet uređaja. Centralna hipoteza, koja je potvrđena kroz ovu doktorsku disertaciju, jeste da implementacija internet tehnologije pametnih uređaja u nastavi može poboljšati efikasnost učenja implementacijom sistema za praćenje aktivnosti studenata za gotovo realno vremensko analiziranje parametara okruženja i prezentaciju rezultata analize. Da bi se potvrdila nužnost ove studije, izvršen je prikaz relevantnih istraživanja iz oblasti informacione tehnologije i socijalnih nauka. Pregled uključuje poređenje i komparativnu analizu platformi za pametne učionice, koje predstavljaju platforme gde će se implementirati nova sveobuhvatna kompjuterska rešenja sposobna za prepoznavanje sociološkog konteksta u trenutku njegovog pojavljivanja. Da bi se shvatila pozadina procesa koji se klasifikuju i prate, pregled socioloških signala je izvršen, pri čemu su uključeni relevantni bibliografski izvori za razumijevanje ovog procesa. Potencijalni parametri i algoritmi koje je moguće analizirati i primeniti su identifikovani i prezentovana je metodologija istraživanja koja je primenjena tokom svih faza studije. Pre definisanja algoritama i arhitekture, objašnjeni su neophodni zahtevi sistema za efikasno prepoznavanje obrazaca u učionici. Prepoznavanje obrazaca se postiže kroz metodu mašinskog učenja, za koji je neophodan klasifikator baziran na određenom setu podataka. Simulacija je sprovedena pre implementacije uz pomoć seta podataka koji nije korišćen za trening. Simulacija je pokazala prosečnu preciznost od 92.2%. Nakon simulacije, sistem je implementiran i efikasnost je ocenjena kroz upoređivanje s realnim ocenama studenata tokom predavanja i ocenama koje je dalo samo prepoznavanje sistema. Prosečna preciznost sistema, procenjena na ovaj način data je sa procenjenom vrednošću od 81.9%. Sistem je implementiran u Matlab-u i sposoban je da ekstrahuje parametre iz digitalnog signala koji se prikuplja putem kamere i mikrofona. Iz slike se ekstrahuje intezitet pokreta studenata na osnovu razlika između frejmova, dok se iz zvuka ekstrahuju određene karakteristike. Vrednosti ovih parametara se zatim koriste kao unos za klasifikator, koji je baziran na velikom broju snimljenih predavanja, tokom kojih su studenti ocenjivali kvalitet predavanja u realnom vremenu putem aplikacije na mobilnom uređaju. Konačna evaluacija performansi sistema je izvršena nakon implementacije, gdje je sistem korišćen za identifikaciju parametara live na predavanju, pokazavši da je u stanju da prepozna nivo interesa studenata sa zadovoljavajućom tačnošću (81.9%).'