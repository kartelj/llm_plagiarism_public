'Ekonomije koje temelje svoj razvoj na znanju karakteriše jaka zavisnost od usvajanja i korišćenja znanja da bi bile konkurentne. U tim okruženjima, velika količina relevantnog znanja nalazi se ne samo unutar organizacija, već i izvan njih. Sposobnost korištenja i adaptacije dostupnog znanja sve je važnija za postizanje konkurentske prednosti, posebno u dinamičnim tržišnim uslovima. Organizacije nastoje stalno se nadograđivati novim znanjem da bi unapredile svoje poslovne prakse, poboljšale proizvode, kreirale nove prilike za prevazilaženje konkurencije, jačale svoje baze znanja i predvidjele buduće trendove na tržištu. U tom kontekstu, koncept apsorpcionog kapaciteta, koji se odnosi na sposobnost organizacije da stekne, asimiluje, prilagodi i iskoristi znanje, postaje sve značajniji. Premda postoji brojna istraživanja koja se bave različitim aspektima apsorpcionog kapaciteta, ovaj rad je fokusiran na ispitivanje odnosa između različitih dimenzija i komponenata apsorpcionog kapaciteta i njihovog uticaja na ukupni apsorpcioni kapacitet. Ovaj cilj ostvaren je konstrukcijom i primenom modela za evaluaciju apsorpcionog kapaciteta, koji prati tok znanja unutar organizacije, od sticanja do primjene. Ključna hipoteza ovog doktorskog rada je da se analiziranjem uticaja apsorpcionog kapaciteta na konkurentske sposobnosti organizacije, može utvrditi mogućnost upravljanja apsorpcionim kapacitetom. Istraživanje se zasniva na kvantitativnoj i kvalitativnoj metodologiji putem upitnika, uz upotrebu diskriminacione analize kao statističke metode. Rezultati pokazuju da se kapacitet apsorpcije može analizirati pomoću indikatora u modelu i da je dostupno odnosno postojeće znanje ključni faktor apsorpcionog kapaciteta. Osim toga, utvrđen je uticaj apsorpcionog kapaciteta na konkurentske sposobnosti organizacije primenom Balanced Scorecard modela. Dobijeni rezultati ukazuju da je moguće upravljati apsorpcionim kapacitetom u specifičnim uslovima. Istraživanje doprinosi boljem razumijevanju koncepta apsorpcionog kapaciteta u industriji zasnovanoj na znanju, što je od presudne važnosti za razvoj konkurentnosti u ekonomijama koje svoj razvoj zasnivaju na znanju, kao sto je slučaj sa Srbijom.'