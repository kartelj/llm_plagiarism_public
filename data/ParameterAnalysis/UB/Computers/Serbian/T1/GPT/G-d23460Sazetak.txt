'Sadržaj na veb forumu koji korisnici kreiraju se često dodaje, ali ređe briše ili menja, zbog čega se ciljanje sadržaja tokom inkrementalnog pretraživanja razlikuje od standardnog pretraživanja veb stranica. Dodavanje novih elemenata na forum može uzrokovati promenu pozicija već postojećih na postojećim ili novim stranicama. Inkrementalno pretraživanje foruma nije jednostavan posao, jer ignorisanje načina prezentacije, distribucije i sortiranja sadržaja može dovesti do indeksiranja postova koji su već indeksirani u prethodnim pretraživačkim ciklusima. Postoji mnogo različitih forumskih tehnologija koje omogućavaju različite načine navigacije do najnovijih postova i različite metode prikazivanja i sortiranja. Strukturno vođen inkrementalni pretraživač foruma (SInFo) specijalizovan za ciljanje najnovijeg sadržaja primenom naprednih optimizacionih tehnika i mašinskog učenja je jedan od ključnih iznosa teze. Glavni cilj pretraživača je izbegavanje indeksiranja već indeksiranog materijala u novim pretraživačkim ciklusima foruma, bez obzira na tehnologiju foruma. Da bi se postigao ovaj cilj, iskorišćene su sledeće karakteristike veb foruma: (1) način sortiranja na indeksnim i diskusionim stranicama i (2) dostupne navigacione putanje između strana koje trenutna veb forumska tehnologija nudi. Detekcija i normalizacija kreiranja datuma, koji su ključni za utvrđivanje tipa sortiranja, nije jednostavna. Za ovaj zadatak su korišćeni modeli mašinskog učenja, da bi se obradili datumi napisani na različitim jezicima i u različitim formatima. Detekcija navigacionih putanja se ostvaruje tumačenjem URL formata linkova i analizom stranica koje oni povezuju. Demonstrirano je da se primenom predloženih metoda i tehnika, pri ciljanju stranica sa novim sadržajem, minimizuje broj preuzimanja duplikata i maksimizuje iskorišćenost navigacione strukture trenutne forum tehnologije. Eksperimenti su sprovedeni na širokom spektru popularnih forum tehnologija i individualnim stand-alone forum tehnologijama. Izuzetno visoka preciznost i smanjeni broj prenosa dupliranog sadražaja u svim novim pretraživačkim ciklusima su rezultati koje je SInFo postigao. Duplikati su se uglavnom pojavljivali sa stranica koje su morale biti posećene za utvrđivanje navigacionih putanja ili lociranje odgovarajućeg URL. Iako zahtevni, modeli mašinskog učenja su postigli visoke rezultate pri pretraživanju i 99% preciznost pri detektovanju i normalizaciji datuma.