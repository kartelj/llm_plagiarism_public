Ova doktorska teza prikazuje novi sistem za grafičko predstavljanje kriptografskih algoritama, poznat kao COALA. Osnovni cilj osmišljenog sistema jeste pružanje podrške studentima koji tek ulaze u svet zaštite podataka, olakšavajući im razumevanje materijala iz oblasti kriptografskih algoritama, koji predstavljaju temelj na kojem se nadovezuju naprednija poglavlja.

Na Elektrotehničkom fakultetu u Beogradu postoji kurs pod nazivom "Zaštita podataka" gde se prvenstveno izučavaju kriptografski algoritmi na kojima stoje bezbednosni protokoli i aplikacije zadužene za obezbeđivanje sigurnosnih servisa. Takođe, prelazi se na proučavanje aplikacija koje obezbeđuju mrežnu sigurnost, a na kraju se bave aspektima sigurnosti računarskih sistema, poput hakera, virusa, itd. Po uočavanju da studenti imaju poteškoće u savladavanju materijala kriptografskih algoritama, što negative utiče na uspešnost na ispitima, zaključeno je da bi implementacija sistema za vizuelno prikazivanje kriptografskih algoritama mogla poslužiti kao rešenje ovog problema.  

Ovakvi sistemi su već korisćeni u nastavi predmeta iz oblasti računarstva i informacionih tehnologija koji razmatraju softverske alate. Pre nego što je razvijen novi sistem, izvršena je analiza postojećih rešenja da bi se utvrdilo postoji li već sistem koji bi odgovarao potrebama kursa i da bi se identifikovale karakteristike koje bi takav sistem trebao da poseduje za efikasnu pedagošku upotrebu.

Uočeno je da, iako postoji mnoštvo sistema za grafički prikaz algoritama, vrlo mali broj njih omogućava vizuelnu reprezentaciju kriptografskih algoritama. Takođe, između analiziranih sistema, nije pronađen nijedan sistem za vizuelno prikazivanje kriptografskih algoritama koji bi zadovoljio potrebe kursa "Zaštita podataka" na Elektrotehničkom fakultetu u Beogradu.

Na osnovu sistematizacije postojećih sistema za vizuelno prikazivanje algoritama, sa specifičnim naglaskom na one koji se mogu koristiti za vizuelnu reprezentaciju kriptografskih algoritama, definisana je metodologija razvoja ovakvih sistema. 

Analizirajući stručnu literaturu koja se bavi sistemi za podršku učenju, utvrđen je način korišćenja razvijenog sistema u obrazovanju. Implementirani sistem dozvoljava praćenje sprovođenja svih kriptografskih algoritama objašnjenih tokom predavanja i vežbi, prikazuje sve tehničke detalje procesa za svaki podržani algoritam, a za određene algoritme se koriste realne vrednosti parametara algoritma, koje se koriste u praksi. Svi parametri algoritama su konfigurabilni kako bi se lako i brzo prikazali različiti primeri izvođenja algoritama.

U okviru teze, napravljena je revizija oblasti sistema za pomoć u obrazovanju, pregled oblasti vizuelne reprezentacije algoritama, kao i pregled oblasti vizuelne reprezentacije kriptografskih algoritama. Detaljno je opisan COALA sistem, koji omogućuje vizuelnu reprezentaciju pet tipova kriptografskih algoritama: supstitucionih algoritama (Cezar algoritam, monoalfabetski algoritam, Playfair algoritam i Vigenere algoritam), transpozicionih algoritama (Rail Fence algoritam i Row Transposition algoritam), produkcionih algoritama (Rotor Machine algoritam), simetričnih blok algoritama (DES algoritam i AES algoritam) i algoritama sa javnim ključem (Diffie-Hellman algoritam i RSA algoritam). Poseban osvrt je dat na detalje vezane za vizuelno predstavljanje algoritama u COALA sistemu. Takođe, objašnjen je i način korišćenja ovakvog sistema u okviru predmeta Zaštita podataka na Elektrontečkom fakultetu u Beogradu.

Naposletku, prikazana je i evaluacija COALA sistema sa aspekta efikasnosti njegove primene na kursu Zaštita podataka na Elektrotehničkom fakultetu u Beogradu. Rezultati i utisci studenata su beleženi tokom prve dve godine upotrebe sistema, a evaluacija je pokazala da su najviše koristili studenti koji su odlagali polaganje ispita a takođe daje podigla uspešnost najboljih studenata. Analiza ankete popunjene od strane studenata je pokazala da je COALA sistem uspešno postigao svoj glavni cilj - da studentima olakša razumevanje materijala i detalja algoritama koji su obuhvaćeni ovim sistemom.
