'Glavni fokus ovog istraživanja jeste da se predstavi i empirijski istraži sintetizovani model vernosti potrošača u sektoru maloprodaje u Srbiji. Temeljni pregled literature, koja se bavi ključnim faktorima vernosti korisnika, kao što su kvalitet usluga, zadovoljstvo i percipirana vrednost, prethodio je ovom istraživanju. Istraživanje je izvedeno korišćenjem strukturiranog upitnika, provedenog na pogodnom uzorku od 737 potrošača maloprodajnog sektora u nespecializovanim prodavnicama s pretežno prehrambenim asortimanom, korišćenjem metoda multivarijacione analize podataka u softverima SPSS 18 i LISREL 8.80. Rezultati istraživanja, dobijenih kroz eksplorativnu i konfirmatornu faktorsku analizu, ukazuju na višedimenzionalnost koncepta kvaliteta maloprodajnih usluga u Srbiji. Identifikovane su četiri dimenzije kvaliteta maloprodajnih usluga koje su obeležene kao: (F1) Ponašanje i izgled radnika, (F2) Ambijentalni uslovi, i (F3) Komunikacija s kupcima, (F4) Prostorna organizacija i asortiman. Analiza putem modelovanja strukturnih jednačina pokazala je da je zadovoljstvo najdominantniji faktor vernosti korisnika, praćeno percipiranom vrednošću, koja utiče na vernost korisnika usluga, direktno i indirektno, preko zadovoljstva. Rezultati ovog istraživanja naglašavaju i važnost kvaliteta usluga kao bitnog faktora vernosti kupaca. Ovaj latentni faktor, iako nema statistički značajan direktan uticaj na vernost korisnika maloprodajnih usluga, predstavlja neizravan faktor, utičući na percipiranu vrednost i zadovoljstvo. Rezultati istraživanja takođe ističu neophodnost merenja i poboljšanja zadovoljstva i percipirane vrednosti usluga, kao i kvaliteta usluga, kako bi se kreirala baza lojalnih korisnika. S obzirom na to da je istraživanje provedeno na opportunom uzorku, buduća istraživanja treba da budu usmerena na formiranje i testiranje instrumenata za merenje kvaliteta usluga, kao i na merenje zadovoljstva i percipirane vrednosti, koje bi bio sprovedeno na reprezentativnom uzorku korisnika maloprodajnih usluga u Srbiji.'