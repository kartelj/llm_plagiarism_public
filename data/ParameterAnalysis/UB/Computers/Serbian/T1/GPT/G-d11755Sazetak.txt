'Bez obzira na napredak veštačke inteligencije, ljudski mozak je i dalje superiorniji kada se uzme u obzir razumijevanje i manipulacija delimično poznatih činjenica. Ovo je posebno istaknuto kada je problem odgovaranja na pitanja u pitanju, gde su prednosti čoveka poput kapaciteta za objašnjavanje, kombinovanje složenih odgovora i apstraktno rezonovanje vrlo očigledne. Sistemi za inteligentno prosleđivanje pitanja (SIPP) ciljaju na razmenu znanja na bilo kom nivou ekspertske oblasti i ključni su za mnogo aplikacija koje zahtevaju intezivnu interakciju između korisnika. Prednosti takvih sistema uključuju: (a) smanjenje neželjenih tereta stručnjaka koji su dragoceni resurs i (b) poboljšanje kvaliteta usluga institucija (univerzitet, vlada, kompanija), uzimajući u obzir zadovoljstvo korisnika zbog toga što su njihova pitanja postavljena relevantnim osobama. Ova disertacija predstavlja metode dizajniranja SIPP sistema koji se bave pitanjima postavljenim na prirodnom jeziku. Na početku se pruža detaljna pregled ove oblasti gde je poseban fokus postavljen na fazama SIPP procesa. Ovo poglavlje takođe predstavlja jedinstvenu prezentacionu paradigmu koja generalizuje suštinu svih dostupnih SIPP rešenja iz otvorene literature. Ova prezentaciona paradigma uključuje tri osnovne faze izvršenja koje se odnose na tri ključna problema prilikom implementacije sistema: analizu pitanja, prosleđivanje pitanja i profilisanje korisničkog znanja. Na osnovu ove paradigme izvršena je detaljna analiza i evaluacija ovakvih sistema, a kao zaključak ponuđen je predlog rešenja identifikovanih problema. Naredna deo disertacije opisuje implementaciju predloženih rešenja u formi prototipa SIPP sistema. Između ostalog, ovaj se pristup bavi analizom odgovora i kako odrediti semantičku sličnost dva kratka teksta, pogodan za jezike sa ograničenim elektronskim lingvističkim resursima, posebno srpski jezik. Na osnovu tih rezultata predložen je novi algoritam nazvan LInSTSS, koji uzima u obzir specifičnosti reči koje se nalaze u tekstovima prilikom određivanja njihove semantičke sličnosti. Takođe, implementiran je korpus parafraza za srpski jezik koji je izvršen evaluacijom. Rezultati su pokazali da predloženi algoritam daje bolje rezultate nego trenutna rešenja. Konačno, odabran je veb portal da bi se formirao korpus pitanja i odgovora. Na osnovu toga su analizirane tri različite vrste korisnika, koje modeluju: (1) interesovanje, (2) znanje i (3) istovremeno znanje i interesovanje. Dobijeni rezultati ukazuju na to da P2Q pristup pruža daleko bolje rezultate u poređenju sa ostalim pristupima koji su procenjeni. Isto tako, uočeno je da upotreba semantičke ekstrakcije informacija iz teksta može poboljšati rezultate. Ova doktorska disertacija doprinosi analiziranju i izradu softverskog sistema kao što je ovaj, koji treba da omogući inteligentno prosleđivanje pitanja postavljenih na prirodnom jeziku. Osim toga, zaključeno je da pravilno postavljenje težine može poboljšati performanse celokupnog sistema, ali takođe ako su postavljene nepravilno, mogu ih značajno pogoršati. Na kraju, otkriveno je da kada je u pitanju procenjivanje sposobnosti korisnika da odgovore na postavljeno pitanje, nije samo važno razmotriti njegove najbolje odgovore, ili profilisati njegovo znanje, već je takođe potrebno uzeti u obzir pitanja koja je postavio, jer ona mogu izraziti interesovanje.'