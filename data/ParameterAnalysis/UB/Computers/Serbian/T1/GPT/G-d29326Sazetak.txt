'Razvijanje modernih mrežnih okolina podstaknuto je primenom raznovrsnih tehnologija, spajanjem sa konceptima koji koriste druge tehnologije, i osiguranjem njihove interoperabilnosti. Kompleksno mrežno okruženje je konstantno izloženo različitim izazovima, a ključni zadatak je obezbediti sigurnost usluga i podataka. Novi zahtevi zaštite sistema se temelje na praćenju mrežnog saobraćaja i razumijevanju njegovih karakteristika, što je posledica stalnog rasta broja korisnika i razvijanja novih aplikacija. Detekcija anomalija i napada je postala imperativ zbog intenzivnog razvoja sajber napada. Mrežni saobraćaj se sve brže menja, a primenjene tehnologije i korisnički uređaji su sve heterogeniji. Malo istraživanja se zasniva na generisanju i analizi profila ponašanja mrežnog saobraćaja, tj. specifičnih komunikacionih modela, iako mnogi radovi se bave analizom mrežnog saobraćaja. Analiza mrežnog ponašanja se uglavnom fokusira na normalne ili prihvatljive obrasce ponašanja kako bi se lakše prepoznale anomalije. Ova doktorska disertacija predstavlja novu metodu detekcije napada i anomalija koja koristi IP adrese i portove dobijene kroz NetFlow protokol. Metoda vrši određenu predobradu mrežnog saobraćaja koristeći izračunavanje entropije nad određenim atributima instanci mrežnog saobraćaja, zatim se kroz agregaciju dobijaju dodatni atributi koji odražavaju komunikacionu aktivnost tokom određenog vremenskog perioda. Nakon dalje transformacije dobijenih atributa formiraju se specifični tokovi koji opisuju profile mrežnog saobraćaja. Predložena metoda pretpostavlja grupisanje instanci mrežnog saobraćaja prema definisanim profilima koristeći modifikovani hijerarhijski aglomerativni algoritam (Hierarchical Agglomerative Clustering). Jedan od ciljeva istraživanja je da se pronađe metoda koja bi doprinela unapređivanju detekcije napada kroz korišćenje algoritama mašinskog učenja.'