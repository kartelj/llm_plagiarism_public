Pouzdano prepoznavanje emocija je ključno za uspešno uključivanje emocionalne inteligencije u sofisticirane veštačke inteligencije sisteme, pri čemu paralingvistički sadržaj govora ima specifičnu važnost kao nosilac informacija o emotivnom stanju govornika. U ovom radu, izvršena je komparativna analiza karakteristika govornog signala i klasifikacionih metoda koje se najčešće koriste za automatsko prepoznavanje emotivnih stanja govornika, a potom su razmatrane mogućnosti za poboljšanje sistema za automatsko prepoznavanje govornih emocija. Unapređeni su diskretni skriveni Markovljevi modeli korišćenjem QQ krive za određivanje referentne vektorske kvantizacije, dok su razmotrana i dodatna poboljšanja modela. Proverene su mogućnosti za tačnije predstavljanje govornog signala, uz proširenje analize na širok spektar obeležja iz raznih grupa. Veliki setovi obeležja zahtevaju redukciju dimenzija, gde su osim dobro poznatih metoda razmatrane i alternativne metode bazirane na Fibonačijevom nizu brojeva. Na koncu, razmatrano je kako se prednosti različitih pristupa mogu integrisati u jedinstven sistem za automatsko prepoznavanje govornih emocija. Predložena je paralelna multiklasifikatorska struktura sa kombinatornim pravilom, koja obuhvata i informacije o karakteristikama klasifikatora, osim rezultata klasifikacije pojedinačnih klasifikatora. Takođe, predstavljen je koncept automatskog stvaranja ansambla klasifikatora bilo koje veličine primenom redukcije dimenzija temeljene na Fibonačijevom nizu brojeva.