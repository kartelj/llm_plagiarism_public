Kvalitetne telekomunikacione mreže su od suštinskog značaja za napredovanje modernog društva. Visoka dostupnost mreže omogućava visoku dostupnost servisa koje korisnici upotrebljavaju. U današnje vreme kompleksne mreže često imaju veliki broj tačaka (desetine), što otežava precizno izračunavanje dostupnosti mreže, s obzirom da vreme potrebno za izračunavanje raste eksponencijalno sa povećanjem broja tačaka i veza. Stoga je izuzetno praktično koristiti aproksimativne algoritme prilikom projektovanja ovakvih mreža, koji omogućavaju definisanje početnih uslova za kreiranje topologije mreže. Ova doktorska disertacija uvodi novi metod za aproksimativno izračunavanje maksimalne sve-terminalske dostupnosti kompleksnih telekomunikacionih mreža. Da bi se dobila vrednost maksimalne sve-terminalske dostupnosti, razvijen je metod sinteze mreže, gde je početna topologija lanac. Pri izračunavanju maksimalne dostupnosti mreže, u prvom koraku sinteze formira se prsten, nakon čega se korak po korak dodaju žice u topologiji dok ne dobije najveći prirast sve-terminalske dostupnosti mreže. Sinteza mreže se obavlja dodavanjem veza jednu po jednu, gde sve veze imaju identičnu dostupnost, što dovodi do mreže koja uz svaki korak ima maksimalnu dostupnost za određen broj tačaka, veza i dostupnost veza. Rezultati analize za maksimalnu sve-terminalske dostupnost mreže omogucćili su definisanje funkcija aproksimacije za maksimalnu sve-terminalske dostupnost mreže za dat broj tačaka, veza i dostupnost veza. Ove aproksimativne formule omogucćavaju izračunavanje granice dostupnosti mreže u skladu sa topologijom za dat parametar, dok se funkcije aproksimacija koriste za definisanje donje granice za broj veza za postizanje željene V dostupnosti bocom odgovarajuće topologije mreže. Ispostavilo se da je za postizanje maksimalne dostupnosti mreže neophodno da sve tačke imaju identičnu povezanost, ili da povezanost varira najviše za jedan. Krenuvši od ovog pravila, i na osnovu prethodno definisanih granica za broj veza u mreži, može se u nekoliko puta doći do topologije mreže koja obezbeđuje predodređenu sve-terminalske dostupnosti. Vreme izvršavanja funckija aproksimacije definisanih u ovom radu nije zavisno od veličine mreže, što omogućava veliki broj izračunavanja, tj. analizu velikog broja kombinacija ulaznih parametara. Ispostavilo se da ove funkcije aproksimacije imaju veću preciznost od onih koje su prethodno objavljene u literaturi. Izračunate aproksimativne vrednosti su upoređene sa tačnim vrednostima dostupnosti, pokazavši da je relativna greška aproksimacije znatno manja od 1% za mreže sa većom dostupnošću veza od 0.75.