Sadržaj u 3D (trodimenzionalnom) formatu postaje sve učestaliji u cirkulaciji putem kablovskih i bežičnih mreža. Zbog velikog obima podataka koje karakteriše 3D video, njegova prisutnost u mrežnom saobraćaju predstavlja značajan teret, stoga je potrebno usavršiti metode prenosa ovakve vrste signala. Ovaj rad se bavi fraktalnom i multifraktalnom karakterizacijom 3D video formata, sa ciljem da se pokaže da 3D video poseduje fraktalna i multifraktalna svojstva. Takođe, opisuju se ova svojstva, poredeći različite video formate i moguće primene u unapređenju modelovanja saobraćaja 3D video formata i razvoju boljih metoda za prenos, ujednačavanje signala i statistički multiplexing videa.
Za određivanje fraktalnih (metodom sakupljene varijanse, R/S statistička metoda, metoda sa više skala za određivanje Hurstovog indeksa) i multifraktalnih svojstava (metoda momenta za multifraktalne spektre i procena generalizovane dimenzije, histogram metoda za multifraktalne spektre i inverzna multifraktalna analiza) implementirani su algoritmi u programima Matlab i Python, u kontekstu matematičkih metoda iz oblasti kompleksnih sistema i haosa. Na osnovu dobijenih rezultata, potvrđena su fraktalna i multifraktalna svojstva 3D video formata i izvršena njihova uporedba, uzimajući u obzir format 3D videa, strukturu, vrste frejmova, kvantizacione parametre kodera, agregaciju frejmova i metode emitovanja.