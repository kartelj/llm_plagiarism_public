'WMN (Wireless Mesh Network) ili bežične mesh mreže su novija pojava u bežičnim komunikacijama koja omogućava veću fleksibilnost, pouzdanost i bolje performanse u odnosu na standardne bežične lokalne mreže. S obzirom na rastuće potrebe korisnika za brzim i efikasnim prenosom podataka, kao i prenosom multimedijalnih (govornih i video) sadržaja, povećanje protoka, postignuto uvođenjem MCMI (Multi Channel Multi Interface) WMN, i održavanje kvaliteta servisa, QoS (Quality of Service), su ključni izazovi u dizajniranju WMN. Da bi se postigle najbolje mrežne performanse, potrebno je definisati protokole i metrike rutiranja koje određuju optimalnu putanju između izvornog i odredišnog čvora. S obzirom na veliku dinamiku signala koja karakteriše WMN, posebno u složenim okruženjima (sa aspekta radio pokrivanja), kao što su zatvoreni objekti, u okviru doktorske disertacije definisane su metrike rutiranja koje mogu pratiti brze promene uslova propagacije koje se javljaju na svakom pojedinačnom linku u mreži. Predložene su tri nove metrike: powerETX (Expected Transmission Count), powerWCETT (Weighted Cumulative Expected Transmission Time) i powerMIC (Metric of Interference and Channel-switching), koje uključuju parametar koji zavisi od nivoa snage signala na prijemu, pored parametara definisanih u okviru postojećih metrika ETX, WCETT i MIC. Nove metrike omogućavaju veće protoke korisničkih podataka i manje kašnjenje od kraja do kraja u poređenju sa postojećim, a njihova praktična realizacija je moguća bez dodatnih hardverskih ulaganja, i uz minimalne softverske izmene. S obzirom da postojeći algoritmi za dodelu kanala ne uključuju QoS podršku u MCMI-WMN, i da se prenos multimedijalnih sadržaja obavlja uz neprihvatljiva kašnjenja, predložen je novi protokol za sloj linka, QoS-HMCP (QoS-Hybrid Multi Channel Protocol), koji uvodi podršku QoS kroz EDCA (Enhanced Distributed Channel Access) mehanizam pristupa, i koristi dobre karakteristike hibridnog algoritma za dodelu kanala definisane HMCP protokolom za sloj linka. Predložene su četiri varijante QoS-HMCP protokola koje uzimaju u obzir različite kriterijume za promenu kanala i vi Optimizacija protokola i metrika rutiranja za višekanalne višeinterfejsne bežične mesh mreže procedure nadmetanja za medijum. Rezultati poređenja varijanti predloženog protokola sa osnovnim HMCP protokolom po ostvarenom protoku i kašnjenju u mreži dokazale su opravdanost uvođenja podrške QoS u MCMI mreže. Na kraju, na osnovu međusobnog poređenja predloženih varijanti protokola, doneti su zaključci koja varijanta QoS- HMCP protokola daje optimalne rezultate (najveći protok i najmanje kašnjenje), za koje saobraćajne kategorije i pod kojim mrežnim uslovima. Pored navedenog, doprinos disertacije ogleda se i u detaljnom i sistematičnom pregledu postojećih protokola rutiranja, strategija dodela kanala, i metrika rutiranja za višekanalne višeinterfejsne WMN.'