U eri globalizacije, upravljanje intelektualnim kapitalom postaje sve važnije za međunarodno poslovanje. Sada je široko prihvaćeno da je efikasno upravljanje intelektualnim kapitalom ključni faktor uspeha organizacija. Intelektualni kapital se sve više prepoznaje kao ključni resurs i osnova poslovanja modernih organizacija. Od početka devedesetih godina prošlog veka, koncept intelektualnog kapitala postaje sve važniji. Studije ovog koncepta pokazuju značajno povećanje tržišne vrednosti organizacije u odnosu na njenu knjigovodstvenu vrednost. Za razliku od materijalne imovine čija vrednost s vremenom opada, pravilna upotreba intelektualnog kapitala može povećati vrednost organizacije. Menadžment se očekuje da prepozna i iskoristi prilike i prednosti u uslovima drastičnih promena u okruženju, minimizira slabosti ili ih ukloni. Samo na ovaj način organizacija može rasti i razvijati se. Intelektualni kapital ima operativni i strateški značaj za organizaciju. Danas, organizacije pokazuju sve veći interes za upravljanje intelektualnim kapitalom. Intelektualni kapital, kao vrsta nematerijalne imovine, obuhvata ljudski kapital, strukturni i relacioni kapital. Intelektualni kapital ne obuhvata samo znanje koje organizacija poseduje, već i kompetencije zaposlenih, organizacionu strukturu, poslovne procese, intelektualnu svojinu, korporativnu kulturu. Resursi, kako unutar organizacije, tako i eksterni resursi (odnosi sa kupcima, dobavljačima, distributerima, kao i drugim stejkholderima) su takođe veoma važni. Intelektualni kapital obuhvata one faktore koji nisu uključeni u zvanične finansijske izveštaje, ali su važni za stvaranje vrednosti organizacije. Pravilna upotreba intelektualnog kapitala može povećati vrednost organizacije. Kvalitativna dimenzija je važnija od kvantitativne u stvaranju dodatne vrednosti. Intelektualni kapital je putokaz ka budućnosti u uslovima dinamičnih promena u okruženju. Cilj disertacije je da se istraži kako organizacije identifikuju intelektualni kapital, vrednuju i izveštavaju o njemu. Disertacija obuhvata pregled relevantne literature iz oblasti upravljanja intelektualnim kapitalom, kao i pregled rezultata dosadašnjih istraživanja u vezi sa uobičajenom praksom upravljanja intelektualnim kapitalom u organizacijama. Empirijsko istraživanje sprovedeno u okviru disertacije govori o poimanju intelektualnog kapitala u organizacijama u Republici Srbiji i gradiranju njegove važnosti za finansijsko izveštavanje. U istraživanju je potvrđena hipoteza disertacije o obezbeđenju adekvatne pozicije intelektualnog kapitala, kao jedne od vodećih performansi u savremenom dobu, s ciljem obezbeđenja kompletnosti informisanja. Krajnji zaključak se ogleda u neophodnosti vrednovanja intelektualnog kapitala i njegovog prikazivanja u dodatnom finansijskom izveštaju, kako bi se na što verodostojniji i precizniji način prikazala vrednost organizacije. Usvojeni set finansijskih izveštaja i kvantitativni pokazatelji nemaju dovoljno precizan opseg prikazivanja neophodnih informacija, te kvantifikovani nefinansijski elementi, ili pak i u deskriptivnom obliku, mogu da doprinesu stvaranju jasnije slike o vrednosti i mogućnostima celokupne organizacije.