Ova doktorska teza se fokusira na istraživanje mogućnosti koje virtuelni svetovi pružaju za primenu u naučnim istraživanjima i obrazovanju. U tom kontekstu, disertacija se bavi dva ključna aspekta. Prvi se odnosi na koncept autonomnih agenata i teoriju agenata uopšte, u okviru virtuelnih svetova. Drugi aspekt se odnosi na upotrebu virtuelnih svetova u obrazovanju, sa posebnim naglaskom na virtuelne laboratorije. Na početku teze je dat uvodni deo koji objašnjava terminologiju i pojmove relevantne za temu ove disertacije. Nakon toga, sprovedena je detaljna i sistematična analiza uloge agenata u virtuelnim svetovima, uključujući i analizu tehnika potrebnih za oblikovanje ponašanja agenata. Zatim je u disertaciji opisan razvoj originalnog virtuelnog obrazovnog sistema posvećenog agentima. Na kraju, analiziran je koncept virtuelnih laboratorija u oblastima nauke, tehnologije i inženjerstva, a zatim je ocenjena efikasnost postojećih rešenja prema kriterijumima definisanim u disertaciji.