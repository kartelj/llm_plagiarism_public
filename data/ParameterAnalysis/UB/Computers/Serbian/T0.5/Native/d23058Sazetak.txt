Fenomen emotivnog govora retko je modelovan u dosadašnjem istraživanju prepoznavanja govornika. Ključni izazov u sistemima za prepoznavanje govornika je razlika u emotivnom
stanju govornika prilikom obuke sistema i trenutka kada je potrebno izvršiti prepoznavanje.
U našem istraživanju, izvršena je analiza algoritama za modeliranje i identifikaciju govornika
koja je obuhvatila dosada poznate metode. Eksperimentalno su evaluirane metoda standardnog modela Gausovih mešavina, i tehnika i-vektora. Varijacijama sadržaja govora za obuku
modela govornika u našim eksperimentima koje se odnosi na korišćenje i emotivnog govora za
obuku modela govornika - različit broj rečenica izgovorenih u odredenom emotivnom stanju i
različit ukupan broj rečenica pokazali smo da sistem postaje robusniji i postiže bolji procenat
prepoznavanja govornika i na osnovu neutralnog i na osnovu emotivnog govora. Nakon toga
testirane su varijacije konfiguracije modela govornika u smislu modeliranja govornika sa više
od jednog modela, na osnovu grupisanja emotivnog govora i kasnije prepoznavnja na osnovu
ovako distribuiranog modela.
Na kraju, izvedena je varijacija strukture modela govornika. U našem istraživanju, primenom
subtractive klasterizacije, odreden je broj komponenti Gausove mešavina govornika na osnovu
uzoraka njegovog glasa i to na automatski način. Teorisjki je izvedena zavisnosti parametra
subtractive klasterizacije od broja vektora obučavajućeg uzorka, njihove dimenzionalnosti, kao
i raspodele. Dobijeni rezultati pokazali su da se sa manjim brojem komponenti govornik može
modelovati podjednako uspešno, što daje prostor za dalja istraživanja mogućnosti primene
subtractive klasterizacije za generisanje modela govornika.