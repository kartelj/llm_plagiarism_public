'Ova doktorska disertacija je usredsređena na ispitivanje potencijala virtuelnih svetova za upotrebu u istraživanju i obrazovanju. U sklopu toga, disertacija se bavi sa dva ključna aspekta. Prvi aspekt odnosi se na koncept autonomnih agenata i teoriju agenata uopšte, u kontekstu virtuelnih svetova. Drugi aspekt se odnosi na upotrebu virtuelnih svetova u obrazovanju, sa posebnim fokusom na virtuelne laboratorije. Disertacija započinje kratkim uvodom o terminologiji i pojmovima relevantnim za oblast kojom se disertacija bavi. Nakon toga, pruža se detaljna i temeljita analiza uloge agenata u virtuelnim svetovima, uključujući analizu tehnika potrebnih za oblikovanje ponašanja agenata. Disertacija nastavlja sa detaljnim prikazom razvoja originalnog virtuelnog obrazovnog sistema posvećenog agentima. Na kraju, analizira se koncept virtuelnih laboratorija u NTI (nauka, tehnologija, inženjerstvo) disciplinama i vrši se evaluacija postojećih rešenja prema kriterijumima definisanim u disertaciji.'