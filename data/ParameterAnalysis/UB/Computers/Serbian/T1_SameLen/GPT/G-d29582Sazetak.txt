Rapidan napredak u proizvodnji krajnjih uređaja (eng. Edge Devices) i internetu stvari (eng. Internet of Things) generiše velike količine podataka, čime se ubrzava razvijanje tehnologija i algoritama za mašinsko učenje, primenjivanih u sistemima za analizu i obradu podataka. Kod sistema sa velikom količinom podataka, koji koriste algoritme za mašinsko učenje, uspešnost sistema zavisi od kvaliteta podataka, izbora modela i parametara modela. Anomalije u podacima su instance koje se odstupaju od distribucije podataka, koje utiču na kvalitet podataka, a moguće ih je detektovati kroz mašinsko učenje. Izbor modela i parametara modela za detekciju anomalija zavisi pretežno od stručnosti developera sistema ili eksperta u tom domenu. U situacijama gde nema obilježenih podataka sa anomalijama, što je čest slučaj sa realnim svetskim podacima, odabir modela za detekciju anomalija nije jednostavan. Sistem za detekciju anomalija se može automatizovati, u skladu sa AutoML, modelom koji predlaže model za detekciju anomalija na osnovu podataka, meta podataka, odabrane optimizacione metrike i prethodno stečenog znanja. Da bi se ostvarila implementacija automatskog sistema za detekciju anomalija, potrebno je odrediti set funkcija za proračunavanje meta podataka, koji će se koristiti za predlaganje modela za optimizacionu metriku. Razvoj sistema za proračunavanje meta podataka je predmet istraživanja. Cilj je da se sistem za proračunavanje meta podataka zasniva na funkcijama koje koriste industrijsko znanje i zadovoljavaju ključne zahteve za primenu u AutoML sistemima, kao što su skalabilnost i performanse. Istraživanje je usmereno na predlaganje seta funkcija za proračunavanje meta podataka koji će zadovoljiti ključne potrebe za primenu. Da bi se predložio i evaluirao set funkcija za proračun meta podataka neophodno je uporediti postojća rešenja kroz razne aspekte složenosti. Takođe, planiraju se dizajni eksperimenata i prikupljanje rezultata za buduća istraživanja u AutoML. Analiza eksperimentalnih rezultata pokazalo je da predloženi meta podaci ostvaruju tačnost od 87% i zadovoljavaju ključne uslove za primenu u AutoML sistemima, dok postoječa rešenja imaju tačnost od 73% nad svim repozitorijumima. U situacijama gde nema dovoljno podataka, predloženo rešenje pokazuje 25% lošije performanse. Istraživanje ima veliki značaj jer omogučava implementaciju automatskih sistema za detekciju anomalija, zasnovanih na predloženom skupu funkcija za proračunavanje meta podataka. U situacijama gde a obilježeni uzorci podataka sa anomalijama ne postoje, ili čak nema podataka, osoba koja pravi podatke ili ekspert u toj oblasti moći će efikasno da opisuje anomalie u podacima, koristeći industrijsko znanje.