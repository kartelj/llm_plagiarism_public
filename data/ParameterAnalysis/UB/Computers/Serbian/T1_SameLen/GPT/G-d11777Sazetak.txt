'Database skladištenje igra ključnu ulogu u razvoju sistema poslovnog obaveštajstva, integrisanju podataka i potpori poslovnih odluka. Za skladište podataka se obično gradi dimenzionalni model koji obezbeđuje napredniju vizualizaciju podataka. Arhitektura skladišta podataka podrazumeva definisanje osnovnih komponenti skladišta podataka i ilustrira kako su konstruisane i spojene. Danas postoje dva glavna pravca u arhitekturi skladišta podataka. Prvi pravac, poznat kao CIF (Corporate Information Factory) arhitektura, zastupa Bill Inmon, koji posebno naglašava da skladište podataka treba normalizovati i da treba da sadrži atomske podatke u trećoj normalnoj formi. Drugi pravac, obznanjen kao BUS arhitektura, zastupa Ralph Kimbal koji tvrdi da i samo skladište treba da ima višedimenzionalnu strukturu. Data Vault koncept skladišta podataka, koji je osmislio Daniel Linstedt, je detaljno orijentisana, istorijski praćena i pravilno spojena grupa normalizovanih tabela koje podržavaju jedan ili više funkcionalnih područja poslovanja. To je hibridni pristup koji uključuje najbolje karakteristike između treće normalne forme (3NF) i zvijezda šeme. Data Vault koncept stavla do znanja potrebu da se proprati odakle i kad su informacije došle u bazu podataka, te omogućava lake izmene strukture skladišta podataka u skladu sa promjenama u poslovnom okruženju. Skladištenje podataka se dizajnira kroz različite metodološke pristupe. Ali, glavni problem je što proces dizajniranja skladišta podataka i konstrukcija dimenzionog modela nije automatizovan. U disertaciji je analiziran problem dizajniranja skladišta podataka na osnovu obimnije literature, potom istražena mogućnost automatizacije fizičkog projektovanja skladišta podataka zasnovanog na Data Vault konceptu uz minimalnu interakciju sa korisnikom. U radu je osnovni algoritam za automatizaciju fizičkog projektovanja skladišta podataka, baziran na Data Vault konceptu, predstavljen, koji je utemeljen na modelu metapodataka transakcionih izvora informacija i modelu pravila. Algoritam za neposredan pristup fizičkog projektovanja skladišta podataka formalizuje, generalizuje i u velikoj meri automatizuje proces fizičkog projektovanja skladišta podataka na osnovu fizičkog modela struktiranih, polustruktiranih i jednostavnijih nestruktiranih izvora podataka. Relacioni model je zajednički faktor i za Data Vault primenu i za izvorni podaci i zato su svi tipovi prvo apsolvirani metamodelom. Naziv neposredni pristup (engl. direct approach) upravo znači da sa se u predloženom pristupu neposredno dolazi do fizičkog modela Data Vaulta (engl. Physical Data Vault - PDV) na osnovu fizičkog modela izvora podataka u relacionom obliku. Konceptualizacija metapodataka predstavljena je fizičkim modelom podataka koji se uz manje izmjene može koristiti u projektovanju individualnih skladišta podataka i predstavlja osnovni metodološki doprinos rada. Osim toga, rad daje cjelokupan integrisan pristup automatizaciji projektovanja skladišta podataka jer pored automatizacije projektovanja samog skladišta podataka, pristup omogućuje projektovanje data martova, i projektovanje ETL procesa (iz izvora u skladište podataka, te iz skladišta podataka u data martove). Na ovaj način dobijamo integraciju svih potrebnih aktivnosti koje su potrebne za realizaciju kompletnog skladišta podataka. Na osnovu rezultata istraživanja u disertaciji urađen je prototip aplikacije za podršku fizičkom projektovanju skladišta podataka. Simulacija algoritma, uz podršku prototipa aplikacije provedena je na stvarnom slučaju u oblasti zdravstva i zdravstvenog osiguranja i daje dobre rezultate.'