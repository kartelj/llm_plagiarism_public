'Disertacija se fokusira na temu informacionog društva, njegove evolucije i metoda za evaluaciju i merenje tog razvoja. Doktorski rad predočava prethodna istraživanja i teorije o informacionom društvu, njegovim oblicima i faktorima razvoja, kao i globalnim inicijativama koje usmeravaju i koordiniraju njegov napredak. Izucavanjem merenja informacionog društva, kompleksnog konstrukta opisanog skupom korelacijski povezanih indikatora, teza nastoji da identifikuje najadekvatniji metodologiju za prevazilaženje kompleksnosti i olakšavanje praćenja, ocenjivanja i donošenja zaključaka o trenutnom stanju informacionog društva. Osim evolucije i klasifikacije benčmarkinga, osnovni delovi svake metodologije za ocenjivanje informacionog društva, teza pruža i presek najrelevantnijih globalnih metodologija za vrednovanje informacionog društva. Ključan deo predstavlja kreiranje originalnog modela koji postavlja procedure potrebne za praćenje i evaluaciju razvoja informacionog društva u Srbiji. Ovaj model sadrži: • teorijsku osnovu, • usklađenost sa standardima EU koja omogućava participaciju u međunarodnim projektima, analizama i poređenjima, • adaptaciju specifičnostima Srbije, njenom trenutnom stanju informacionog društva i mogućnostima za dalja ulaganja. Definisanje modela za procenu i evaluaciju informacionog društva Srbije uključuje: • odabir skupa indikatora informacionog društva (IKT indikatori) u skladu sa zahtevima EU, uz prilagođenje specifičnostima i razvojnim kapacitetima Srbije, • transformaciju skupa IKT indikatora, koja omogućuje rangiranje prema značaju za praćenje informacionog društva, • izdvajanje podskupa najvažnijih IKT indikatora, • kreiranje podmodela za kvantitativno izražavanje nivoa digitalnih podela putem sintetičkog indikatora - indeksa digitalne polarizacije. Projektovani model je verifikovan implementacijom u Srbiji, kroz praćenje i analizu stanja razvoja informacionog društva tokom perioda od pet godina. Tom prilikom je izvršeno: • statističko praćenje, merenje i obrada relevantnih podataka, • analiza rezultata istraživanja koja je omogućila sagledavanje trenutnog stanja, identifikaciju i kvantifikaciju 'kritičnih tačaka' u razvoju informacionog društva Srbije, kao i prognoziranje njegovog budućeg razvoja. Stručni doprinosi disertacije su evaluacija razvoja informacionog društva Srbije, na populacionom i preduzetničkom spektru, merenje i procena nivo digitalne podele i trendova, kao i određivanje 'digitalno' najugroženijih grupa u okviru populacije Srbije. Osnovni naučni doprinos ostvaren je kroz kreiranje modela za praćenje i vrednovanje razvoja informacionog društva. Model u osnovi sadrži metodu I-odstojanja i klaster analizu, kao adekvatno kombinovane metode multivarijacione analize. Osnovni skup indikatora je, nakon rangiranja prema vrednosti I-odstojanja i primene klaster analize, redukovan na podgrupu onih indikatora koji su za ocenu informacionog društva najvažniji, jer prenose najveći deo informacija o njemu. Smanjenjem broja indikatora značajno je povećana upotrebljivost modela u praksi. U tezi je definisan i konkretan model za kvantitativno izražavanje individualnih i ukupnih digitalnih podela u različitim domenima, izvođenjem sintetičkog indikatora digitalne polarizacije. Karakteristike ovog modela su opštost, prilagodljivost i otvorenost za dodavanje ili izmene osnovnih elemenata modela. To podrazumeva mogućnost za identifikovanje, definisanje i računanje proizvoljnog broja individualnih indeksa digitalne polarizacije, prema određenim uzrocima digitalnih podela. Podindeksi, iz kojih se izvodi ukupni indeks digitalne polarizacije (IDP), izražavaju se proizvoljnkim skupovima pokazatelja, u skladu sa proizvoljenim podelama uzoraka u podgrupe. Ova karakteristika modela je značajna u kontekstu trenutne brzine promena u IKT sektoru. Društveni značaj disertacije je u mogućnosti široke primene njenih rezultata u procesu praćenja i merenja informacionog društva, kao i usmeravanja, podsticanja i harmonizovanja njegovog razvoja. Primena projektovanog modela je moguća kao alat za strateško donošenje odluka, praćenje i minimiziranje digitalnih podela, ali i za potrebe evaluacije složenih fenomena koji su izvan okvira informacionog društva, za koji je model prvobitno projektovan.