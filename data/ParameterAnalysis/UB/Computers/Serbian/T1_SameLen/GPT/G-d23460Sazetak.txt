"Sadržaj na web forumu koji je generisan od strane korisnika se dodaje mnogo češće nego što se menja ili briše, stvoga ciljano pretraživanje, tokom incrementalnog pretraživanja, ima razlike u odnosu na tradicionalno pretraživanje web stranica. Adicioniranje novog sadržaja na forum može dovesti do pomeranja već postojećeg sadržaja na nove ili već prisutne strane. Nije trivijalan zadatak inkrementalno pretraživanje foruma, obzirom da zanemarivanje načina na koji je sadržaj prezentovan, distribuisan i sortiran može dovesti do dupliciranja postova koji su već indeksirani u ranijim ciklusima pretraživanja. S druge strane, postoji veliki spektar forumskih tehnologija koje pružaju različite putanje navigacije ka najnovijim postovima i različite metode prezentacije i sortiranja. Ključni rezultat teze je inkrementalni pretraživač foruma koji je strukturalno vođen (SInFo), specijalizovan za ciljanje najsvežijeg sadržaja tokom inkrementalnog pretraživanja korišćenjem sofisticiranih optimizacionih tehnika i mašinskog učenja. Glavni cilj predstavljenog pretraživača je otkloniti mogućnost indeksiranja već indeksiranog sadržaja u novim ciklusima pretraživanja, bez obzira na tehnologiju foruma. Da bi se ovaj cilj ispunio, iskorišćene su sledeće karakteristike web foruma: (1) sortiranje na index i diskusionim stranama i (2) dostupne navigacione rute između stranica koje omogućava trenutna web forum tehnologija. Detekcija i normalizacija datuma kreiranja sadražaja, koji su bitni faktor za tip sortiranja, nisu jednostavni zadaci. Za ove zadatke su korišćeni modeli mašinskog učenja, pošto datumi kreiranja mogu biti na različitim jezicima i primenjeni u različitim formatima. S druge strane, detekcija navigacionih staza se postiže dešifrovanjem URL linkova i skeniranjem web stranica na koje oni upućuju. Korišćenju predloženih tehnika i metoda, za ciljanje web stranica sa najnovijim sadržajem, minimizuje broj preuzimanja dupliranog sadržaja i optimizuje upotrebu navigacione strukture i putanja koje pruža tehnologija foruma. Izvedeni su eksperimenti na širokom spektru popularnih forum tehnologija, kao i na stand-alone forum tehnologijama. SInFo je pokazao optimalnu preciznost i minimalan broj dupliciranog sadražaja u svakom novom ciklusu pretraživanja. Većina duplikata su pronađene na web stranicama koje su morale biti posete radi utvrđivanja navigacione putanje ili nalaska odgovarajućeg URL-a. Iako su modeli mašinskog učenja kompleksni, oni postižu dobre performanse tokom pretraživanja i imaju visoku preciznost pri detekciji i normalizaciji datuma, dostižući F1-score od 99%."