'Rad u modernim okolnostima podrazumijeva upravljanje interakcijama sa velikim brojem dionika. Solidni odnosi sa istima postavljaju se kao jedan od ključnih ciljeva poslovanja jer stabilna poslovna mreža se smatra vrlo važnim kapitalom firme. Budući da je komunikacija integralni dio svake interakcije, tako su strateške, odnosno korporativne komunikacije integralni dio upravljanja interakcijama između tvrtke i dionika. One su usmjerene na izradnju i pozicioniranje korporativnog brenda što je u doktoratu potvrđeno. Uloga korporativnih komunikacija u upravljanju interakcijama je integracija i koordinacija svih komunikacija unutar tvrtke. Koncept korporativnog brenda je tematika koja zanima teoretičare i praktičare jer je dokazano da ona ima utjecaja na poslovne rezultate te se smatra važnim izvorom održive konkurentske prednosti tvrtaka. Stoga se gleda na nju kao na jedan od ključnih faktora korporativne strategije. Pozicioniranje korporativnog brenda je u ovom kontekstu smatrano sveukupnim pristupom tvrtke prema konkurenciji, odnosno što dionici misle o tvrtki i kako je vide u odnosu na konkurenciju. Iz analize raspoložive literature u polju pozicioniranja i implementacije na korporativni brend, objekti analize u ovom doktoratu su specifikacije, vrste i okvir pozicioniranja korporativnog brenda. Nakon pregleda znanstvene i stručne literature te analize rezultata empirijskog istraživanja, postavljen je strateški okvir za upravljanje korporativnim komunikacijama s ciljem pozicioniranja korporativnog brenda. Empirijskim istraživanjem izrađen je modelu pozicioniranja korporativnog brenda i utvrđena mjera CBPS (Corporate Brand Positioning Score). Istraživanjem su otkriveni i mjerene aspekti poslovanja koji utječu na pozicioniranje korporativnog brenda kod 4 građana/biznis javnosti, utvrđen je stupanj utjecaja pojedinih aspekata poslovanja na pozicioniranje korporativnog brenda i utvrđena je struktura modela i mjere pozicioniranja korporativnog brenda kod građana/biznis javnosti. Također, identificiran je utjecaj demografskih karakteristika građana, odnosno karakteristika biznis javnosti, na intenzitet veze između percepcije pojedinih aspekata poslovanja i pozicioniranje korporativnog brenda. Istraživanjem je pokazano da percepcija svih definiranih komponenti: Percepcija pozicije, Stav o tvrtki, Društvena odgovornost, Management, Tvrtke/proizvodi, utječu na većoj ili manjoj mjeri na pozicioniranje korporativnog brenda kod građana Srbije. U modeliranju pozicioniranja korporativnog brenda i utvrđivanju mjere CBPS za poslovnu javnost, korištene su odlike korporativnog brenda, koje se zbog harmonizacije terminologije s prethodnim dijelom istraživanja nazivaju determinante: Pouzdanost, Neutralnost, Efikasnost, Nezavisnost, Principijelnost, Solidan odnos zaposlenih, Društvena odgovornost, Razumijevanje manjih tvrtki, Profesionalizam, Kredibilitet. U njegovanju identificiranih karakteristika značajno je sa aspekta pozicioniranja korporativnog brenda jer je utvrđeno da vrijednosti determinante utječu na formiranje vrijednosti CBPS-a. Rezultati istraživanja ukazuju na aspekte poslovanja koji su bitni za pozicioniranje korporativnog brenda kod građana i poslovne javnosti, te ukazuju na to što je potrebno bazirati strategiju komunikacija sa pojedinim grupama dionika.'