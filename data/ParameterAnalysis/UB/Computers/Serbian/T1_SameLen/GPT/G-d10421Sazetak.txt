'Globalizacija međunarodnog poslovanja pridaje veći značaj upravljanju intelektualnim kapitalom. Shvatanje danas ide u pravcu da je dobra kontrola nad intelektualnim kapitalom ključ uspešnosti organizacija. Intelektualni kapital postaje vrhunski resurs i temelj organizacije. Početkom 90-ih godina prošlog veka, intelektualni kapital dobija na značaju. Analizom ovog koncepta dolazi do značajnog porasta tržišne vrednosti organizacije naspram knjigovodstvene. Za razliku od realne imovine koja gubi vrednost sa upotrebom, intelektualni kapital popravlja vrednost organizacije sa pravilnom primenom. Menadžment organizacije se izaziva da iskoristi šanse, prednosti i neutrališe slabosti u promenljivom okruženju. Rast i razvoj dolazi samo ovakvim pristupom. Intelektualni kapital ima ogroman operativni i strateški značaj za organizaciju. Organizacije danas pokazuju rastući interes za upravljanjem intelektualnim kapitalom. Intelektualni kapital obuhvata ljude, strukturu i relacije. Sadrži ne samo znanje kojim organizacija raspolaže, već i stručne sposobnosti zaposlenih, organizacionu strukturu, procese, intelektualnu imovinu, korporativnu kulturu. Resursi, unutrašnji i spoljašnji (odnosi sa kupcima i dobavljačima, second, širim stakeholderima) su izuzetno bitni. Intelektualni kapital uključuje one faktore koji nisu zvanično zastupljeni u finansijskim izveštajima, i bitni su za kreiranje vrednosti organizacije. Upotrebom intelektualnog kapitala poboljšava se vrednost organizacije. Kvalitativna strana je bitnija u odnosu na kvantitativnu u stvaranju dodatne vrednosti. Intelektualni kapital ukazuje putem do budućnosti u promenljivom okruženju. Disertacija ima za cilj da objasni kako organizacije prepoznaju intelektualni kapital, procenjuju ga, izveštavaju o njemu. Disertacija sadrži prikaz relevantne literature iz oblasti upravljanja intelektualnim kapitalom i dosadašnje studije uobičajenih praksi upravljanja intelektualnim kapitalom. Empirijska studija u okviru disertacije diskutuje o shvatanju intelektualnog kapitala u organizacijama u Srbiji, i o njegovoj važnosti za finansijsko izveštavanje. Ispitivanje potvrđuje hipotezu disertacije o sticanju odgovarajuće reputacije intelektualnog kapitala kao jednog od ključnih performansi u savremenom dobu, da bi se obezbedila potpuna informisanost. Konačni zaključak je usmeren na potrebu vrednovanja intelektualnog kapitala i njegovo prikazivanje u dodatnom finansijskom izveštaju, za pravičnije i tačnije prikazivanje vrednosti organizacije. Prijem finansijskog izveštavanja i kvantitativnih pokazatelja nisu dovoljno precizni, te kvantifikovani nefinansijski elementi, pa čak i opisi, mogu obezbediti jasniju sliku o vrednosti i kapacitetima organizacije.'