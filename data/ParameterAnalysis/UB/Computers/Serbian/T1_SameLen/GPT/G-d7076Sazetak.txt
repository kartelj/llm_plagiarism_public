'Istraživački problem doktorske disertacije se odnosi na ogromne količine podataka i nedostatak informacija u izveštajima biznis izveštajnog sistema. Premda obično prepuni grafikona i tabela, izveštaji uglavnom sadrže samo podatke tj. njihove grafike koje bi trebale da omoguće lakši pregled poslovanja. Ovakva situacija dovodi do problema da korisnici moraju ručno interpretirati te podatke (pomoću pregledanja više izveštaja), što rezultira propuštanjem bitnih informacija zbog: izobilja podataka, umora, nedovoljno koncentracije, nekompetentnosti, subjektivnosti ili zlonamernosti. Rad predlaže automatizaciju postupka tumačenja podataka tj. pretvaranje istih u informacije. Cjelokupan pristup je baziran na relaciji koja definiše pretvaranje podataka u informacije dodavanjem značenja (interpretacijom). Da bi se dobila interpretacija podataka i pretvorila u informacije, neophodno je odgovarajuće (domensko) znanje. Predložena implementacija tog pristupa podrazumijeva primenu metoda, tehnika i tehnologija ES sa ciljem automatizovanja procesa interpretacije vrednosti poslovnih indikatora. Konkretno, predlaže se da se deklarativni dio znanja (za interpretaciju vrijednosti indikatora) predstavi kroz klase, dok bi proceduralni dio bio predstavljen kroz pravila i fuzzy teoriju. Zaključivanje može da se vrši uz pomoć lančanog zaključivanja i fuzzy zaključivanja, a informacije (zaključci) mogu biti prevedene u rečenice koje liče na govorni jezik korišćenjem tehnike ugniježđenog teksta. Nakon pregledanja trenutne situacije u oblasti biznis izveštajnih sistema i expertnih sistema, detaljno je definisan i obrazložen predloženi pristup sa teoretske strane. Diskusijom je istaknuto (potencijalno) pozitivne i negativne aspekte rješenja, nakon čega je predstavljen plan realzacije rješenja. Demonstarcija pristupa putem prototipa - PT aplikacije (PT - enterprise Profit interpretation Tutor) omogućava provjeru i verifikaciju postavljenih hipoteza. Izveštaji koje generiše PT aplikacija sadrže i podatatke (u obliku grafikona i tabela) ali i informacije putem kontrolisanih rečenica. Ocenjivanje pristupa putem evaluacija prototipa je obuhvatilo rezultate evaluacijske studije gdje su studenti bili ispitanici, a koristili su PT aplikaciju kao nastavno pomagalo. Utvrđeno je da studenti smatraju da je PT aplikacija korisna i relativno jednostavna za upotrebu. Prikazani mehanizmi za tumačenje u izveštajima smatraju se za korisne i lako razumljive, ali ima potrebe za proširenjem toga. Najveća količina anketiranih studenata veruje da rad sa PT aplikacijom povećava njihovo znanje i omogućava brže učenje gradiva o tumačenju profita. Rad prikazuje i komparativnu analizu mehanizama za tumačenje u modernim alatima za razvoj expertnih sistema i poslovnih pravila, napravljen je JEFF mehanizam za tumačenje u Javi i izvršena je evaluacija ove metode tumačenja. Evaluacija je bila dupla i sprovedena je radi provjere da li su zadati ciljevi postignuti i gde se JEFF nalazi u poređenju sa sličnim alatima. Pokazano je da su skoro svi ciljevi dostignuti i da je skoro jednako dobar kao profesionalni alat u odnosu na koji je izvršena komparativna analiza. Kada se sabiraju svi rezultati, može se reći da su hipoteze potvrđene (zaista se predložene metode i tehnike mogu uspešno iskoristiti za pravljenje informacija), ali predloženi pristup nije isproban u realnim uslovima za koje je namijenjen. Prototip koji je kreiran dokazuje da je pristup moguć i osvajanju za upotrebu, ali je testiran samo u smislu sredstva za učenje za studente, a ne kao sredstve za pomoć menadžerima u svrhu interpretacije podataka. Da bi se predloženi pristup mogao sprovesti u praksi, neophodno je napraviti aplikaciju koja će biti prilagođena menadžerima i koja će biti funkcionalna u poslovnom sistemu.