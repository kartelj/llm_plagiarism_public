Ova doktorska teza usredsređena je na istraživanje mogućnosti primene virtuelnih svetova u oblasti istraživanja i edukacije. U tom smislu, disertacija se bavi dva ključna aspekta. Prvi se odnosi na koncept autonomnih agenata i opštu teoriju koja se odnosi na njih, posebno u kontekstu virtuelnih svetova. Drugi aspekt se odnosi na upotrebu virtuelnih svetova u edukaciji, sa posebnim fokusom na virtuelne laboratorije. Disertacija započinje kratkim uvodom o terminologiji i konceptima relevantnim za tematiku ove teze. Nakon uvoda, sledi detaljna i sistematična analiza uloge agenata u virtuelnim svetovima, uključujući i analizu tehnika neophodnih za definisanje ponašanja agenata. Dalje se u disertaciji predstavlja razvoj specifičnog virtuelnog obrazovnog sistema posvećenog agentima. Na samom kraju, obrađena je tema virtuelnih laboratorija u Naučno-tehničkim i Inženjerskim disciplinama, sa evaluacijom postojećih rešenja na osnovu kriterijuma definisanih u disertaciji.