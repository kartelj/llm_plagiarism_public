'Fenomen emocionalnog izražavanja malo je obuhvaćen u dosadašnjoj studiji prepoznavanja govornika. Ključna prepreka u sistemima za identifikaciju govornika je razlika u emotivnom stanju govornika za vreme obuke sistema i trenutka kada je potrebno obaviti identifikaciju. U našoj studiji, sprovedena je analiza algoritama za modeliranje i identifikaciju govornika koji je obuhvatio dosadašnje poznate metode. Eksperimentalno su procenjene metode standardnog modela Gausovih smeša, i tehnika i-vektora. Variranjem sadržaja govora za obuku modela govornika u našim eksperimentima koji se odnosi na upotrebu i emocionalnog izražavanja za obuku modela govornika - različit broj rečenica izraženih u određenom emotivnom stanju i različit ukupan broj rečenica pokazali smo da sistem postaje robusniji i postiže bolji učinak u identifikaciji govornika i na osnovu neutralnog i na osnovu emotivnog izražavanja. Nakon toga su testirane različite konfiguracije modela govornika u pogledu modelovanja govornika sa više od jednog modela, na osnovu klasifikacije emotivnog govora i kasnije identifikacije na osnovu ovako distribuiranog modela.
Na kraju, izvršena je izmena strukture modela govornika. U našoj studiji, koristeći subtractive klasterizaciju, određen je broj komponenti Gausove smeše govornika na osnovu uzoraka njegovog glasa i to na automatski način. Teoretski je izvedena zavisnost parametara subtractive klasterizacije od broja vektora trening uzorka, njihove dimenzionalnosti, kao i distribucije. Dobijeni rezultati pokazali su da se sa manjim brojem komponenti govornik može modelirati jednako uspešno, što otvara mogućnosti za dalja istraživanja mogućih primena subtractive klasterizacije za stvaranje modela govornika.'