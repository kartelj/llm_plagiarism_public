Video sadržaj u 3D formatu postaje sve vidljiviji u mrežnom saobraćaju, bilo žičanim ili bežičnim. Takvi video materijali imaju karakteristiku da sadrže veliku količinu podataka, zbog čega njihovo prisustvo u mreži čini značajan teret za mrežni saobraćaj, stoga je potrebno unapređenje u prenosu ovakvih signala. Fokus ovog istraživanja je fraktalna i multifraktalna karakterizacija 3D video formata, sa ciljem da se pokaže da 3D video poseduje fraktalne i multifraktalne karakteristike. Ove karakteristike će biti opisane, upoređene za različite video formate i njihova moguća primena u poboljšanju modeliranja mrežnog saobraćaja 3D video formata i razvijanju boljih tehnika za prenos, izglađivanje i statističko multipleksiranje videa. Napravljeni su algoritmi i software implementirani u Matlab i Python programima, koji koriste matematičke metode iz područja kompleksnih sistema i haosa za određivanje fraktalnih (korišćenjem metoda agregacije varijanse, R/S statističkog metoda i metode više skala za određivanje Hurstovog indeksa) i multifraktalnih karakteristika (koristeći metoda momenta za multifraktalne spektre i procenu generalizovane dimenzije, metoda histograma za multifraktalne spektre i inverznu multifraktalnu analizu). Na osnovu ovako dobijenih rezultata, potvrđene su fraktalne i multifraktalne osobine 3D video formata i urađeno njihovo poređenje, uzimajući u obzir format 3D videa, strukturu, tipove frejmova, parametre kvantizacije kodera, agregaciju frejmova i metode emitovanja.