'Ova doktorska teza se fokusira na kreiranje novog metodološkog pristupa, kao i praktičnu primenu interne merne skale za kvalitet kredita modela namenjenog velikim i srednjim firmama u Srbiji. Glavna svrha je kvantificiranje kreditnog rizika firmi u Srbiji, koje je omogućeno primenom novo-razvijenog modela za merenje kreditnih sposobnosti, i procenom boniteta firmi, temeljenim na utvrđenom internom modelu merne skale za kvalitet kredita. Istraživanje se zasniva na sedmogodišnjim podacima iz finansijskih izveštaja, tačnije bilansa stanja i bilansa uspeha firmi u Srbiji kroz posmatrane periode od 2006. do 2012. godine. Upotreba ovih podataka omogućuje kvantifikaciju verovatnoće neizmirenja duga firmi u Srbiji, uzimajući u obzir karakteristike ovog tržišta i poslovnog okruženja. Na osnovu formiranja originalne metodologije, od strane autora, ova doktorska teza pokriva tri velike oblasti. Prva je analiza velikog broja finansijskih racija, i identifikacija najprediktivnijeg finansijskog racija u Republici Srbiji, na osnovu dostupnih višegodišnjih podataka. Primena odgovarajuće transformacije finansijskih racija i njihova upotreba u svrhu kreiranja modela za ocenu kreditne sposobnosti. Kao primarni ishod istraživanja je predstavljen novi model za ocenu kreditne sposobnosti koji kvantifikuje verovatnoću neizmirenja duga firmi. Ovaj novi model pokazuje veću prediktivnu snagu u poređenju sa modelima koji su razvijeni i primenjeni na stranim tržištima kao što je Altmanov Z-skor model. Kao krajnji rezultat, predstavljen je i razvijen interni model merne skale za kvalitet kredita, implementacijom originalnog pristupa koji se koristi u formiranju i korišćenju rezultata prethodno razvijenog modela za ocenu kreditne sposobnosti. Konačni modeli i njihovi rezultati su prošli proces validacije predložen od strane relevantne akademske literature i novih Bazelskih standarda. Izračunati su ponderi kreditnog rizika na bazi principa Bazela II i III i dokazano je, kroz retrospektivu, da su svi rezultati proistekli iz istraživanja potvrdili početne hipoteze ove doktorske teze.