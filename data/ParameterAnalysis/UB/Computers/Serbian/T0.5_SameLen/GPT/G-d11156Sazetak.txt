Svrha ove doktorske teze je da istakne i razjasni mogućnosti za poboljšanje procesa donošenja odluka o izboru ekonomski najpogodnijeg dobavljača u javnoj e-nabavci. Ova odluka se donosi na temelju unaprijed utvrđenih kriterija koje određuje naručitelj u javnoj e-nabavci. Ovo je jednostavno kada u javnoj e-nabavci postoji manji broj dobavljača i kada su određeni kvantitativni kriteriji koji se mogu međusobno uspoređivati. Međutim, stvarni život i praksa donose situacije sa velikim brojem dobavljača, a izbor najpogodnijeg među njima se vrši na temelju kvalitativnih i kvantitativnih kriterija. Osnovna hipoteza koja je potvrđena u okviru doktorske teze je da se primjenom metoda višekriterijskog odlučivanja i teorije fazi skupova može poboljšati izbor ekonomski najpogodnijeg dobavljača u javnoj e-nabavci kada se koriste kvantitativni i kvalitativni kriteriji. U ovakvom tipu izbora moguće je odrediti vrednosti povezanih izlaznih promenjivih koje odgovaraju težinama kriterija koji pripadaju fazi skupu kroz defazifikaciju, tj. izbor jedne vrednosti izlazne promenjive s kvantifikacijom iste. Istovremeno, u tezi je prikazan sistem za podršku odlučivanja zasnovan na konceptu višekriterijskog odlučivanja i teorije fazi skupova. Ovaj sistem je integralni deo web portala za javne e-nabavke koji omogućava stvaranje kolaborativnog radnog okruženja koje efikasno povezuje naručioce i dobavljače u jedinstveni, virtualni radni prostor za e-nabavke.