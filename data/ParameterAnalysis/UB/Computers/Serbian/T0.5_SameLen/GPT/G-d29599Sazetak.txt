Ova doktorska teza se fokusira na istraživanje mogućnosti virtuelnih svetova za upotrebu u nauci i obrazovanju. U tom kontekstu, disertacija obrađuje dva ključna aspekta. Prvi se odnosi na koncept autonomnih agenata, kao i na teoriju agenata uopšte, u okviru virtuelnih svetova. Drugi aspekt se odnosi na korišćenje virtuelnih svetova u obrazovanju, sa posebnim osvrtom na virtuelne laboratorije. Na početku disertacije je dat uvod koji objašnjava terminologiju i pojmove relevantne za temu ove teze. Zatim je izvršena sistematična i dubinska analiza uloge agenata u virtuelnim svetovima. Ovo, između ostalog, uključuje i analizu tehnika potrebnih za modelovanje ponašanja agenata. Nakon toga, u disertaciji je detaljno opisan razvoj originalnog virtuelnog obrazovnog sistema posvećenog agentima. Na kraju, analiziran je koncept virtuelnih laboratorija u NTI (nauka, tehnologija, inženjerstvo) disciplinama i izvršena je procena postojećih rešenja prema kriterijumima definisanim u disertaciji.