U okviru rapidno evolutivnog i konkurentnog poslovanja, kompanije i njihov menadžment, prinuđeni su na brzu adaptaciju tržišnih promena i usredsređenje na stvaranje nove vrednosti te ostvarenja maksimizacije povraćaja ulaganja u znanje i tehnologiju. Kompanije i njihov menadžment su u potrazi za tehnologijama i znanjem koji bi preoblikovali model poslovanja i povećali konkurentnost. Menadžement nastoji iskoristiti snagu savremenih tehnologija i koncepata poslovanja, te nalaženjem najbolje primene informacionih tehnologija i Interneta u poslovanju u cilju povećanja produktivnosti, efikasnosti i efektivnosti poslovanja. Da bi kompanije postigle uspeh u novom okruženju, moraju restrukturirati postojeće organizacione strukture, redefinisati svoje strategije, poslovne procese, i izgraditi tehnološku infrastrukturu neophodnu radi efikasnijeg poslovanja i većih povraćaja investicija. Cloud računarstvo se može posmatrati iz tri segmenta u okviru modela Softver-Platforma- Infrastruktura (SPI) koji se isporučuju kao servis. Koncept ide do tog nivoa apstrakcije da neko ko nudi softver kao uslugu može to da izgradi korišćenjem određene platforme ili infrastrukture na najam. Tako, dolazimo do cloud sistema na cloud sistemu. Pored javnih i privatnih cloud sistema, postoje i hibridni cloud sistemi. Ukoliko nemamo dovoljno resursa u svom privatnom, možemo da se proširimo na javni za onoliko vremena i resursa koliko nam je to potrebno. Rad se bavi analizom i evaluacijom poslovnih i tehnoloških rešenja potrebnih za izgradnju cloud sistema. Glavni naučni doprinos rada je ekspertni sistem sa modelom izbora virtualizacionih tehnologija za pomoć u odlučivanju tokom izgradnje cloud sistema.