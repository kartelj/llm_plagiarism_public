a. Specifičan zadatak ovog rada je da istraži potencijal za integraciju razvijenog modela sa inteligentnim obrazovnim okruženjima radi poboljšanja kvaliteta obrazovnog procesa. U doktorskoj tezi je prikazan model inteligentne biblioteke kao integralnog segmenta obrazovnog sistema koji može da unapredi kvalitet i sveobuhvatnost edukativnih resursa i poveća motivaciju za učenje preporučivanjem relevantnog sadržaja. Model opisan u radu omogućava korišćenje big data sistema za analizu, obradu i vizualizaciju podataka prikupljenih iz različitih izvora i uključuje njihovu integraciju u inteligentnu biblioteku. Cilj razvoja inteligentnih biblioteka je da se poboljšaju bibliotečki poslovni procesi i da se korisnicima ponude inovativne usluge za pretragu i korišćenje sadržaja. U tezi se razmatraju različite perspektive implementacije big data rešenja za inteligentne biblioteke kao deo kontinuiranog obrazovnog procesa, sa posebnim fokusom na integraciju tradicionalnih sistema i big data tehnologija. Osim navedenih komponenti sistema, model uključuje infrastrukturu i integraciju sistema preporuke kolaborativnog filtriranja izvora različitih podataka sa big data tehnologijama. Model je evaluiran kroz testiranje i merenje relevantnih parametara performansi koji utiču na efikasnost predloženog modela.