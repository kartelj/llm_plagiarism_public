Uzevši u obzir brojne i bitne tehnološke transformacije koje definišu moderno poslovanje, postala je neizbežna potreba za unapređenjem poslovne komunikacije. Kako bi se poboljšala poslovna komunikacija, među ostalim relevantnim inovacijama, formiraju se centri za komunikaciju. Formiranje centra za komunikaciju ima presudnu ulogu u osiguranju njegove produktivnosti i efektivnosti, jer na osnovu toga klijenti i potencijalni klijenti procenjuju ne samo rad centra za komunikaciju, već i rad banke, kao i njene usluge i proizvode. Kako bi se postigla optimizacija rada centra za komunikaciju, neophodno je identifikovati sledeće varijable i fenomene: vrsta centra za komunikaciju, tehnologija, kanali komunikacije, zaposleni i njihova obuka, zatim, potrebno je odrediti potreban broj zaposlenih, ali i pravilno rasporediti zaposlene po smenama, kao i pratiti njihov rad. Postavljanjem u optimalnu korelaciju navedenog, utiče se na unapređenje poslovne komunikacije. Početkom pedesetih godina prošlog veka započelo je formiranje prvih centara za komunikaciju i do danas su se dogodile brojne transformacije koje su uticale i na poslovnu komunikaciju. Poslovna komunikacija može se unaprediti na različite načine različitom organizacijom centara za komunikaciju.