Industrije građevinarstva su obimne i složene. S obzirom na to da izvođači radova samostalno obavljaju većinu građevinskih poslova, uspeh građevinskih projekata najviše zavisi od njihovih veština i kvalifikacija. Iz tog razloga, odabir kvalifikovanih izvođača je ključna odluka sa presudnom ulogom u svakom projektu. Kako bi se poboljšala efikasnost procesa donošenja odluka, korisno je implementirati proces pretkvalifikacije sa namerom da se oceni sposobnost potencijalnih izvođača pre donošenja finalne odluke u fazi tendera. Budući da je ovaj problem tipičan problem odlučivanja sa više kriterijuma, za njegovo rešavanje je korišćen AHP metod. Cilj ove disertacije je da predloži model koji bi mogao biti koristan Centralnoj tenderskoj komisiji Libije za pretkvalifikaciju izvođača u budućnosti. Model je testiran na četiri srpske građevinske firme i uzima u obzir šest kriterijuma: iskustvo izvođača, tehničku sposobnost, menadžerske veštine, ljudske resurse, zdravstvene i bezbednosne procedure i reputaciju izvođača. Izvršena je analiza osetljivosti kako bi se proverila robusnost predloženog modela. Utvrđeno je da predloženi model može pružiti pouzdan okvir za Centralnu tendersku komisiju Libije prilikom odlučivanja o prioritetima. Takođe je utvrđeno da predloženi model može efikasno funkcionisati, pružajući prihvatljive rezultate i uspešno omogućavajući donošenje razumnih odluka u okviru procesa pretkvalifikacije, što bi svakako poboljšalo kredibilitet i transparentnost tendera u Libiji.