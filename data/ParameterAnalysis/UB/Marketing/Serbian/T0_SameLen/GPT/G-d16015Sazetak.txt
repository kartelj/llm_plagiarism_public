'U procesu pridruživanja Evropskoj uniji, reforme koje su pred R Srbijom, uključujući i reformu zdravstveno-socijalnog sistema, će biti od velikog značaja. Već je jasno da država Srbija, uglavnom zbog finansijskih i organizacionih faktora, neće moći da se oslanja samo na državne zdravstvene sisteme, već će i privatne zdravstvene ustanove imati značajnu ulogu. Iako već postoje neke takve ustanove, pa čak i sistemi, na teritoriji R Srbije, ovaj sektor je još uvek u razvoju i očekuje se njegov dinamičan rast u budućnosti. Uzimajući u obzir ovo, uspeh razvoja privatnih zdravstvenih ustanova će u velikoj meri zavisiti od pravilnog organizovanja marketinških i prodajnih procesa i predviđanja izazova sa kojima će se suočavati u tržišnoj konkurenciji koja je tek počela. Definisanje i razvoj modela međuzavisnosti prodajnih i marketinških aktivnosti i njihov uticaj na razvoj i pozicioniranje brenda je prioritetni zadatak menadžmenta privatnih zdravstvenih ustanova i sistema. Ovaj rad će se truditi da, na osnovu dosadašnjih iskustava i naučno-istraživačkih projekata, pruži osnovne smernice za njihovo predviđanje.'