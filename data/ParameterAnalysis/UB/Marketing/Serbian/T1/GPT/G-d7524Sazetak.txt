'Zaključenje procesa tranzicije u državama Istočne i Centralne Evrope, uključujući Srbiju, impliciralo je nužnost sprovođenja procesa privatizacije društvene i državne svojine. Restrukturiranje preduzeća tokom tranzicije pokazalo je neizostavnost restrukturiranja kako pre, tako i nakon privatizacije. Pored mnogobrojnosti, aktivnosti restrukturiranja imaju za cilj poboljšanje poslovnih performansi preduzeća, jačanje efikasnosti i stvaranje vrednosti za vlasnike. Fokus ovog istraživanja jeste metodologija restrukturiranja bazirana na upravljanju ključnim faktorima vrednosti. Analiza obuhvata koncept vrednosti, metodologiju njenog određivanja i modele kreiranja vrednosti. Cilj je primeniti takav koncept poslovanja, investiranja i finansiranja koji unapređuje restrukturiranje preduzeća u cilju kreiranja dodatne vrednosti za vlasnike kapitala. Ovde, stvaranje vrednosti podrazumeva poboljšanje stope prinosa na investirani kapital kroz kombinaciju povećanja novčanih priliva i smanjenja rizika poslovanja. Uspešno restrukturiranje mora uključivati aktivnosti u domenu poslovanja, finansiranja i investiranja. Efikasnost procesa se ocenjuje na osnovu kreirane vrednosti kapitala - razlike u vrednosti kapitala pre i posle restrukturiranja. Kapital se ovde određuje kao diskontovana vrednost očekivanih budućih slobodnih novčanih tokova. Kako ostvarena vrednost direktno zavisi od vrednosti novčanih tokova i cene kapitala, za stvaranje vrednosti jedne kompanije imperativ je definisati i sprovesti strategije usmerene na povećanje neto novčanog toka kroz kombinaciju povećanja prihoda, smanjenja troškova, poboljšanja u koeficijentu obrta ukupne aktive, kao i smanjenja rizika poslovanja i cene kapitala. Definisanje odgovarajućeg modela prodaje kapitala na tržištu doprinosi vrednovanju restrukturiranja u smislu da model prodaje kapitala utiče na ostvarene cene aquizicije kapitala od strane zainteresovanih finansijskih ili strateških investitora. Stoga, istraživanje ove analize obuhvata i model prodaje kapitala putem javnih tendera i javnih aukcija kako bi se utvrdilo da li su oni adekvatni metodi prodaje kapitala preduzeća u procesu privatizacije. Kroz dosadašnje istraživanje i analizu, ovaj rad potvrđuje da je restrukturiranje proces kojim se povećava vrednost kompanije i priprema je za prodaju zainteresovanim finansijskim ili strateškim investitorima. Takođe, pokazuje da je moguće konstruisati model restrukturiranja kroz upravljanje faktorima vrednosti uzimajući u obzir posebnosti poslovanja svake pojedinačne kompanije. Na kraju, analizirajući rezultate postignute u procesu privatizacije u Srbiji, rad potvrđuje da je model prodaje kompanija najefikasniji model realizacije vrednosti u uslovima zakasnele tranzicije.'