b. Specifični zadatak ovog rada je da ispitivanje potencijala za integraciju konstruisanog modela u pametna obrazovna okruženja s ciljem poboljšanja kvaliteta obrazovnog procesa. Doktorska teza ilustruje model pametne biblioteke kao integralnog segmenata obrazovnog sistema koji ima snagu da unapredi kvalitet i sveobuhvatnost obrazovnih resursa te podstakne motivaciju za učenje preporučivanjem relevantnog sadržaja. Model, opisan u radu, omogućava upotrebu big data sistema za analizu, procesiranje i vizualizaciju podataka skupljenih sa različitih mesta te njihovu integraciju u pametnu biblioteku. Cilj razvoja pametne biblioteke je unapređenje bibliotečkih poslovnih procesa te pružanje korisnicima inovativnih servisa za pretragu i korišćenje sadržaja. Rasprava u doktorskoj tezi obuhvata različite gledišta implementacije big data rešenja za pametne biblioteke kao segmenta neprekidnog obrazovnog procesa, sa posebnim naglaskom na integraciju klasičnih sistema i big data tehnologija. Osim pomenutih komponenti sistema, model uključuje infrastrukturu i integraciju sistema preporuka kolaborativnog filtriranja podataka iz različitih izvora  sa big data tehnikama. Model je evaluiran kroz testiranje i merenje relevantnih parametara performansi koji snažno utiču na efikasnost predloženog modela.