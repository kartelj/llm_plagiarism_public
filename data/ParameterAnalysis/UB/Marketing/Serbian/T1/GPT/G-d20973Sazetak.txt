"Tema doktorske disertacije je unapređenje metodologije za oblikovanje i ocenjivanje kompozitnih indikatora, kreirane od strane stručnjaka iz Organizacije za ekonomsku saradnju i razvoj (OЕCD) i Objedinjenog istraživačkog centra (Joint Research Center – JRC). Kompozitni indikatori predstavljaju metričke sisteme formirane od kombinovanih pojedinačnih ponderisanih indikatora koji merenjem različitih aspekata analiziraju složeni višedimenzionalni koncept. Ovi indikatori se sve češće koriste u procesima rangiranja i evaluacije entiteta u različitim segmentima društva. OЕCD-JRC metodologija nudi korisne upute za implementaciju složenog procesa oblikovanja metodološkog okvira za kompozitne indikatore. Međutim, proces davanja ponderisanih koeficijenata i analiza robusnosti i analiza osetljivosti su aspekti metodologije kojima se još uvek pridaje velika pažnja. Metoda davanja ponderisanih koeficijenata predložena u ovoj disertaciji ima za cilj da odredi koeficijente koji maksimalno povećavaju stabilnost metričkog sistema, merenog preko sume standardnih devijacija relativnih doprinosa indikatora. Za definisanje ograničenja modela predložena je kombinacija metode reuzorkovanja i Ivanovićevog odstojanja (I-odstojanje), dok je za rešavanje određenog optimizacionog modela korišćena metoda unapređenog raspršenog pretrage (enhanced Scatter Search – eSS). Nova metoda uzima u obzir stabilnost kompozitnog indikatora već pri određivanju ponderisanih koeficijenata i predlaže koeficijente bazirane na podacima, čime se smanjuje intutivnost metode i se prevazilazi problem što se analiza robusnosti često izostavlja u procesu oblikovanja i ocenjivanja kompozitnih indikatora. Prema rezultatima proučavanja, pokazano je da se predložena metoda može uspešno primeniti u procesu oblikovanja i ocenjivanja kompozitnih indikatora."