Ova doktorska teza, pored uvoda i generalnih zaključaka, sa sugestijama za buduća istraživanja, povrh svega se sastoji iz tri odvojene ali povezane i prožimajuće celine, sa idividualnim zaključcima za svaku od njih. Prva celina (2.-5. poglavlje) obuhvata određivanje koncepta ‘indikatora kvaliteta,' ‘ljudskog kapitala,' i 'držbenog kapitala,' kao i rasprave njihovih međusobnih odnosa. U ovoj celini, glavni zaključak je da je ideja 'ljudskog kapitala' izraz za vrednovanje naših sposobnosti. Iako su pokušaji standardizacije definicija i kategorizacije ljudskog kapitala mnogobrojni, do sada nije dostignuta globalna saglasnost nad modelom merenja; ovo je problem koji je prisutan u većini oblasti, uključujući nauku. U procesu kreiranja novih pristupa merenju ljudskog kapitala, sve je više uzdanja na koncept poznat na engleskom kao 'social capital.'  Ovaj koncept se u Srbiji većinom naziva "socijalni kapital," ali, imajući u vidu razlike u značenju reči 'socijalno' i 'držbeno' (kao pridevi uz imenice 'kapital' i 'vlasništvo'), i osnov pojma, ovaj koncept bi se na srpskom pre nazvao 'družbenim kapitalom,' kapital koji raste kroz deljenje i proizlazi iz bliskih, porodičnih, profesionalnih i ostalih relacija.

Za kraj, indikatori kvaliteta predstavljaju informacije o pojavi koja se istražuje i ona omogućava analizu razvoja i proveru da li su ciljevi kvaliteta postignuti. Prema tome, definišu se aktivnosti i sprovode odluke.

Druga celina (šesti poglavlje) nudi izazov za uobičajene stavove o problemima menadžmenta i pruža nove i često zanemarene starije rešenja tako što drugim oblastima (kako tehničkim i inžinjerskim, tako i filosofskim, istorijskim i religijskim) omogućava da presele u polje socijalne kompleksnosti, kojem pripada i deo problematike ovog doktorata (naučna zajednica).

Treća celina (sedmo poglavlje) je fokusirana na iznalaženje specifičnog modela indikatora kvaliteta za potrebe sprovođenja istraživanja u okviru ovog doktorata. Ovaj proces je obuhvatio otkrivanje novih izvora podataka, budući da upotreba postojećih indikatora sa zastarelim modelima podataka ne može dovesti do značajnih unapređenja. Iz tih razloga, nova forma podataka se koristi za informisanje političkih tvoraca o promenama, ne samo u veličinama koje se obično koriste u menadžmentu, već i mišljenju, ponašanju, uverenjima i stavovima; kao i za prelazak sa makro statistike na teren specifičnih detalja, usklađeni sa okolnostima relevatnim za određenu zajednicu.