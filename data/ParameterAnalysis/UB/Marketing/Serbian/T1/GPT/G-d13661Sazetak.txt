Danas je farmaceutska industrija u stalnom stanju promena, možda više nego ikad ranije, usled uticaja globalnog trenda koji je prepun neizvesnosti i ogromnih turbulencija. Farmaceutski sektor je bio podložan nizu promena kroz istoriju, uključujući pojavu i rast velikih farmaceutskih kompanija tokom pedesetih godina prošlog veka, talidomidsku katastrofu šezdesetih, nove menadžerske strategije sedamdesetih, globalne integracije i koncentracije kapitala devedesetih, kao i brzi razvoj biotehnologije početkom 21. veka. Dinamični faktori poslednjih trideset godina drastično su uticali na razvoj farmaceutske industrije, sprečavajući njenu stagnaciju. Otuda istraživanje upravljanja strateškim promenama u farmaceutskoj industriji, naročito u Srbiji, uzimajući u obzir specifičnosti i uslove u kojima se ovaj sektor našao. Cilj je analizirati farmaceutski sektor, njegove promene, kao i odrediti odgovarajući okvir za upravljanje strateškim promenama u farmaceutskoj industriji u Srbiji. U okviru ovog rada, definisali smo pojam strateških promena, prikazali najznačajnije modele upravljanja strateškim promenama poput Kotlerovog modela upravljanja promenama. Pored toga, analizirane su ključne karakteristike farmaceutske industrije, kako globalno, tako i na nivou Srbije. Posebno su posmatrani trendovi i izazovi na globalnom farmaceutskom tržištu, kao i specifičnosti zdravstvenog sektora i farmaceutskog tržišta u Srbiji. Uključivanje Srbije u EU dovodi do značajnih promena u jednom od najstrategijskijih sektora zemlje. Posebno smo naglasili potencijal za dalji rast i razvoj farmaceutske industrije u Srbiji. Sprovedeno je i empirijsko istraživanje koje ukazuje na potrebu za struktuiranim pristupom i poboljšanjem upravljanja promenama u okviru farmaceutske industrije. Rezultati ovog rada doprineli su kreiranju modela upravljanja strateškim promenama u farmaceutskoj industriji u Srbiji, sa namerom da snažno unapredi poslovanje kompanija i efikasnost zdravstvenog sistema u Srbiji.