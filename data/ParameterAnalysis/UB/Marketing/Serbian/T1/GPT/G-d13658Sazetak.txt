Rudarstvo je u konstantnoj potrazi za naprednim rešenjima i instrumentima koji će omogućiti efikasnije, pouzdanije i sigurnije radne faze od planiranja do trajnog prekida eksploatacionih radova. Ovo pokreće sinergiju rudarstva sa naukom, obrazovanjem, tehnikom, tehnologijom, ergonomijom, regulacijama i standardizacijom. Efekti rudarske proizvodnje ne zavise samo o prirodnim okolnostima, stručnosti osoblja, tehnološkoj opremljenosti, ekonomskim i socio-političkim okolnostima, već i o efikasnosti nadzornih i upravljačkih struktura ili rudarskog menadžmenta. Na osnovu ovih saznanja, odabrana je tema za ovu doktorsku disertaciju, koja se fokusira na istraživanje efekata međunarodnih standarda u rudarstvu Srbije. Ciljevi istraživanja uključuju analizu postignuća na ovom polju globalno i kod nas, kao i filosofiju menadžment sistema i međunarodnih standarda, njihovu prilagodljivost i adekvatnost u primeni na varijabilne rudarske uslove. Naša istraživanja potvrđuju početnu pretpostavku da međunarodni standardi nisu dovoljni za efikasan menadžment u rudarskim sistemima. Prema tome, predložili smo strukturalni model sa integrisanim međunarodnim standardima, koji je adekvatan za rudarski menadžment i za postizanje eksploatacionih, sigurnosnih i ekoloških ciljeva. Aktuelnost i važnost problema koje karakterišu ovu doktorku disertaciju su od velikog značaja za rudarstvo, kako iz naučnog, tako i iz praktičnog aspekta, sa rezultatima koji obuhvataju obe kategorije.