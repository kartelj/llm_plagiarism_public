U svetu brzo razvijajućeg i konkuretnog poslovanja, obaveza korporacija i njihovih rukovodilaca je da se prilagode brzim tržišnim promenama i fokusiraju na kreiranje nove vrednosti i maksimizaciju povraćaja investicija u obrazovanje i tehnologiju. Naime, menadžment korporacija i dalje traga za znanjima i tehnologijama koje bi transformisale poslovni model i unapredile konkurenciju. Stoga se menadžeri fokusiraju na iskorišćavanje prednosti modernih tehnologija i poslovnih koncepta, uz pronalaženje najefikasnijih načina primene IT tehnologija i interneta radi povećanja produktivnosti, efikasnosti i efektivnosti poslovanja. Kako bi kompanije uspele u novim uslovima, neophodno je da restrukturiraju postojeće organizacione strukture, ponovo definišu svoje strategije i poslovne procese, te izgrade neophodnu tehnološku infrastrukturu. Cloud računarstvo se razmatra u tri segmenta unutar Softver-Platforma-Infrastruktura (SPI) modela koji se pružaju kao usluga. Koncept se proteže do takvog nivoa apstrakcije da neko ko pruža softver kao uslugu može to ostvariti kroz upotrebu pojedinačnih platformi ili infrastrukture kao rente. Tako dolazimo do koncepta cloud sistema na cloud sistemu, uključujući javne, privatne i hibridne cloud sisteme. Ukoliko kapaciteti sopstvenog privatnog sistema nisu dovoljni, mogu se proširiti na javni cloud onoliko koliko je to potrebno. Rad se usmerava na analizu i procenu poslovnih i tehnoloških rešenja za izgradnju cloud sistema. Glavni naučni doprinos rada je ekspertni sistem sa modelom izbora za virtuelizacijske tehnologije, koji bi pomogao u donošenju odluka tokom izgradnje cloud sistema.