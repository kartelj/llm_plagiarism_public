Industrija građevinarstva je obimna i složena. S obzirom na to da je glavnina građevinskih poslova na izvođačima, njihove veštine i kvalifikacije su od presudnog značaja za uspeh građevinskih projekata. Stoga je izbor kvalifikovanih izvođača ključna odluka sa esencijalnom ulogom u svakom projektu. Da bi se efikasnost u procesu donošenja odluka povećala, korisno je primeniti proces pretkvalifikacije, sa namerom da se proceni podobnost mogućih izvođača pre donošenja konačne odluke tokom tendera. Budući da je ovaj problem zapravo višekriterijumski problem odlučivanja, upotrebljen je AHP metod za rešavanje istog. Ova disertacija ima za cilj da  predloži model koji bi mogao biti od koristi Centralnoj tenderskoj komisiji Libije u budućoj pretkvalifikaciji izvođača. Model je testiran na četiri srpske građevinske kompanije, uzimajući u obzir šest kriterijuma: iskustvo izvođača, tehničku sposobnost, upravljačke veštine, ljudske resurse, zdravstvene i bezbednosne procedure i reputaciju izvođača. Sprovedena je analiza osetljivosti da bi se proverila robusnost predloženog modela. Utvrđeno je da predloženi model može pružiti pouzdan okvir za Centralnu tendersku komisiju Libije pri donošenju odluke o rangiranju opcija. Isto tako, zaključeno je da predloženi model efikasno radi, daje prihvatljive rezultate i uspešno omogućava donošenje smislenih odluka u pretkvalifikacionom procesu, čime bi se definitivno unapredila kredibilnost i transparentnost tenderskih procesa u Libiji.