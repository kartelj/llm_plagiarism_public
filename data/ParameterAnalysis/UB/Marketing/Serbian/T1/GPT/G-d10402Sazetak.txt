Razvoj radnika u proizvodnim firmama je, prema mnogim stručnjacima, ključan i osnovni faktor razvoja firme. Ta činjenica čini suštinu po kojoj se kompanije razlikuju na tržištu. Razvoj zaposlenih se smatra pokretačkom snagom svake firme koja pridonosi stvaranju konkurentske prednosti. Obuhvat razvoja radnika u proizvodnim firmama postaje izuzetno važan deo poslovanja svake kompanije. Ova oblast nije bila centralni deo strategije proizvodnih firmi do sklora, no s početkom tranzicije i prelaskom na tržišni ekonomski model, poslodavcima postaje sve jasniji njen značaj. Iz ovih razloga se javlja potreba za daljnjim unapređenjem ovog područja i razvojem zaposlenih u preduzećima. Ova studija je fokusirana na dominantne faktore razvoja u proizvodnim preduzećima, shvaćene kao sistematske aktivnosti i osnovne pretpostavke daljnjeg naučnog i sveobuhvatnog razvoja. Proučavanjem teoretskih radova i svetskih praktičnih iskustava, kao i iskustvima učesnika u ovoj studiji, ovaj rad pokušava da ustanovi moguća rešenja za osnovni problem vezan za razvoj zaposlenih i pruži odgovore na često postavljana pitanja "kako se suočiti sa velikim izazovima današnjice"? Problem je usmeren na definisanje faktora koje direktno utiču na razvoj zaposlenih, sve sa konkretnim ciljem stvaranja konkurentske prednosti kompanije na tržištima na kojima posluju. Ubrzan tempo promena u poslovnom okruženju tvrtki dovodi do potrebe za razvojem zaposlenih u smjeru boljeg usvajanja i unapređenja novih znanja, veština i sposobnosti zaposlenih, kako bi se postigli bolji radni rezultati pojedinaca i stvorila konkurentska prednost preduzeća.