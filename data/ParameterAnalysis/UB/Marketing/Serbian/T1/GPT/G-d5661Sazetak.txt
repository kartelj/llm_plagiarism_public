Ova doktorska teza ima za svrhu da razjasni značaj specijalnih događaja kod nas i u međunarodnom kontekstu. Istorija beleži kako se ljudi od pamtiveka okupljaju iz različitih razloga. Ovakvi događaji bili su izuzetni i nešto što se ne doživljava svakodnevno. Rijetkost učinjenih događaja, različite okolnosti koje su do njih dovele ili zahtevi pojedinih individua, grupa ili vladajućeg sistema, činili su ove događaje specijalnim, sa efektom ushićenja i jedinstvenosti. Danas, industrija slobodnog vremena i zabave je na vrhuncu popularnosti. Proteklih nekoliko godina je doživela veliki rast i sada zauzima važan deo tržišta uslužnih delatnosti, donoseći obilje novih ideja i metoda za njihovu realizaciju. Profesionalne agencije koje se bave organizovanjem ove vrste događaja veoma su popularne globalno i imaju značajan položaj na postolju uspeha, dobiti i povratnih informacija od zadovoljnih klijenata. S druge strane, odlučivanje je sastavni deo dužnosti svakog menadžera. Odluke se donose kontinuirano, tokom obavljanja klasičnih upravljačkih funkcija i u procesu organizovanja specijalnog događaja. Odlučivanje nije posebna, izdvojena funkcija upravljanja, nego funkcija koja je zajednička za sve ostale. Menadžeri na svim nivoima organizacije su uključeni u proces donošenja različitih odluka - od operativnih, preko taktičkih, do strateških. Ova disertacija se bavi mogućnostima unapređenja organizacije specijalnih događaja putem sistema grupnog odlučivanja.