Primarni cilj istraživanja u okviru Doktorske disertacije je određivanje osnove za sprovođenje sveobuhvatnog istraživačkog projekta sa ciljem unapređivanja modela poslovnog donošenja odluka, kao i identifikovanja pravilnosti u podacima koji bi mogli biti korisni za različite analize. Poseban akcenat stavljen je na otkrivanje asocijativnih pravila i prognoziranje, uz primenu dobijenih rezultata u svrhu donošenja ispravnih poslovnih odluka. Takođe, cilj je analizirati i primeniti sistem asocijativnih pravila u cilju poboljšanja modela poslovnog odlučivanja koje koriste menadžeri najvišeg nivoa, kako bi donosili efektivne i efikasne odluke. U ovom istraživanju su korišćene moderne naučne metode iz domena poslovne inteligencije. Centralna hipoteza istraživanja da “model poslovnog odlučivanja može se unaprediti primenom sistema asocijativnih pravila“ je potvrđena. Istaknut je značaj poslovne inteligencije u kreiranju modela koji može unaprediti efektivnost procesa donošenja poslovnih odluka menadžera. Upotreba asocijativnih pravila u istraživanjima pokazala se kao izuzetno potentna u poslovnom kontekstu. Napravljen je i prikazan model poslovnog odlučivanja koji koristi sistem asocijativnih pravila. Demonstrirano je da je ova segment poslovne inteligencije izuzetno aktuelan i sa velikim kapacitetima. Izvedeni su zaključci i predložene su smernice za buduća istraživanja sa namerom da doprinesu unapređenju poslovnog odlučivanja.
