Integriranim upravljanjem finansijskim rizicima, finansijske institucije mogu da operišu na efikasan, siguran i profitabilan način unutar svoje domaće i globalne sfera. Menadžment finansijskih rizika, kao reagovanje na rizike u procesu finansijske posredovanja, donosi jasan uvid u ulogu, značaj i posledice modernih taktika upravljanja finansijskim rizicima, fokusirajući se na modele finansijskih rizika. Finansijske institucije, uključujući depozitne i nedepozitne, kao finansijski posrednici, pružaju usluge i preuzimaju različite rizike, uključujući kreditni rizik, rizik interesne stope i insolventnosti, rizik likvidnosti, tržišni rizik, operativni i tehnološki rizik, itd. Kada se ovi rizici kumuliraju, mogu izazvati efekat horinzontalne i vertikalne propagacije "zaraze", što može dovesti finansijsku instituciju (banku) do ekstremnih gubitaka - sve do stečaja. Skoro svi finansijski rizici su heterogeni i složeni, sposobni su generisati nesrazmerno velike gubitke pružajući interakciju sa ostalim rizicima, čime stalno umnožavaju njihove efekte. Strategije rizik menadžmenta, uz primenu informaciono-komunikacionih tehnologija, imaju obavezu da finansijske institucije identifikuju sve oblike neizvesnosti (rizika), da ih kvantifikuju, prilagode (ako je neophodno) i kontrolišu visinu tih neizvesnosti pomoću novih metoda i finansijskih derivata (forwarda, fjučersa, opcija, svopova), sekjuritizacije i drugih instrumenata. Na taj način, finansijske institucije (banke) slobodno mogu da se upuste u transakcije koje pružaju prihvatljiv povraćaj investicije u odnosu na rizik, čime obezbeđuju poslovno okruženje za stvaranje i povećavanje vrednosti za svoje vlasnike (stejkholdere). Ključne promene u ovoj sferi pokrenule su izmene u regulativi finansijskih institucija, posebno u oblasti bankarstva (Bazel II i Bazel III), gde je visina kapitala povezana sa visinom očekivanog kreditnog rizika, ali i drugih rizika, kao što su tržišni, operativni i rizik likvidnosti.