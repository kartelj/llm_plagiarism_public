'Globalizacija međunarodnog poslovanja podiže značajnost upravljanja intelektualnim kapitalom. Smatra se da efikasan menadžment intelektualnim kapitalom predstavlja ključni faktor uspešnosti organizacija. Intelektualni kapital postaje osnovni resurs održivog poslovanja danas. Od devedesetih godina prošlog veka, koncept intelektualnog kapitala sve više dolazi u fokus. Analizom ovog koncepta dolazi se do zaključka o značajnom povećanju tržišne vrednosti organizacije u poređenju s njenu knjigovodstvenu vrednost. Za razliku od fizičke imovine, ispravna upotreba intelektualnog kapitala dovodi do rasta vrednosti organizacije. Menadžment treba da prepozna i izvuče korist od prilika i prednosti, a slabosti smanji ili eliminiše. Na ovaj način se postiže rast i razvoj organizacije. Intelektualni kapital ima operativni i strategijski značaj za organizaciju. Sve više organizacija pokazuje interesovanje za upravljanje intelektualnim kapitalom, koji čine ljudski kapital, strukturni kapital i kapital odnosa. Intelektualni kapital ne obuhvata samo znanje koje organizacija poseduje, već i kompetencije zaposlenih, organizacionu strukturu, poslovne procese, intelektualnu svojinu i korporativnu kulturu. Resursi, kako interni tako i eksterni, veoma su važni. Intelektualni kapital uključuje faktore koji nisu obuhvaćeni zvaničnim finansijskim izveštajima, a važni su za stvaranje vrednosti organizacije. Pravilnom upotrebom intelektualnog kapitala povećava se vrednost organizacije. On pruža kvalitetnu dimenziju u odnosu na kvantitativnu za stvaranje dodatne vrednosti. Intelektualni kapital je vodič ka budućnosti u uslovima dinamičnih promena u okruženju. Disertacija ima za cilj da se analizira kako se organizacije bave identifikovanjem, vrednovanjem i izveštavanjem o intelektualnom kapitalu. Uključuje pregled relevantne literature i studija kada je u pitanju upravljanje intelektualnim kapitalom. Kroz empirijsko istraživanje, disertacija ukazuje na percepciju intelektualnog kapitala u organizacijama u Srbiji i njegov značaj za finansijsko izveštavanje. Potvrđena je hipoteza disertacije o obezbeđivanju odgovarajuće pozicije intelektualnom kapitalu kao ključnoj performansi u moderno doba, kako bi se obezbedilo potpuno informisanje. Zaključak je da je neophodno proceniti vrednost intelektualnog kapitala i prikazati je u dodatnim finansijskim izveštajima kako bi se tačno i precizno prikazala vrednost organizacije. Usvajanje seta finansijskih izveštaja i kvantitativnih indikatora ne pruža dovoljno detaljan uvid u neophodne informacije, dok kvantifikovani nefinansijski elementi, kao i deskriptivni podaci, mogu pružiti jasniju sliku o vrednosti i potencijalima organizacije.'