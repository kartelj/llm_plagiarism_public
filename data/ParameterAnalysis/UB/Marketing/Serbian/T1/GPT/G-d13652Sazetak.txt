U doktorskoj tezi pod naslovom "Model upravljanja brendom u cilju uspostavljanja dugotrajnih veza sa potrošačima", predstavljeni su bitni modeli koji kompanijama omogućavaju efikasno vođenje svojih brendova i korisničkih portfolija, kao i sposobnost integracije brand menadžmenta i vođenja dugotrajnih veza sa potrošačima. U uvodnom delu rada dat je kratak sadržaj po poglavljima disertacije. Drugo poglavlje razrađuje pojam i istoriju brenda, sa akcentom na arhitekturu brenda i brend znanja. Takođe, ovaj deo se fokusira na proces vođenja brenda, sa posebnom pažnjom na model brend rezonance, uz objašnjavanje koncepta vrednosti brenda, dodatne vrednosti i finansijske vrednosti brenda. Tema trećeg poglavlja je marketing odnosa, gde su pored definicija relationog marketinga, uključeni i koncept CRM baze podataka i Pejn modela upravljanja relacijama sa kupcima. U trećem poglavlju su istraženi modeli vođenja relacija sa kupcima, segmentacija, podsegmentacija i kategorizacija u CRM-u. Četvrto poglavlje govori o upravljanju relacijama između kompanija i potrošača i modelima navedenih veza. Peti deo predstavlja razvijeni konkretan model vođenja brenda u svrhu uspostavljanja dugotrajnih veza sa potrošačima, sa posebnim fokusom na model brendiranja zasnovan na perspektivi potrošača i Suzan Furnijev model odnosa brenda i potrošača. Ovim poglavljem su posebno obrađene teme kao što su lojalnost i zadovoljstvo potrošača. Zadnje poglavlje definiše tačke integracija modela vođenja brenda i vođenja dugotrajnih veza sa potrošačima, sa detaljnom analizom i poređenjem oba koncepta, sa akcentom na proces segmentacije i kategorizacije kupaca, koji uvode potpuno novi termin "relaciono brendiranje". Na kraju ovog poglavlja predstavljen je integrisani model. Takođe, u ovom delu su prikazani rezultati istraživanja i testiranje hipoteza, uz finalne diskusije o naučnom doprinosu disertacije i implikacijama za menadžere. Takođe, bi će prikazani mogući budući pravci istraživanja. Pregled citirane literature i prilozi disertacije su dati na kraju rada.