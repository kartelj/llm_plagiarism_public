"Radikalne reforme koje se odnose na Republiku Srbiju i koje su deo procesa evropskih integracija obuhvaticaće i transformaciju zdravstveno-socijalne sfere. Već sada je očigledno da će Srbija morati da se osloni na privatne zdravstvene usluge, pre svega zbog finansijskih i organizacionih izazova, umesto da isključivo računa na državni zdravstveni sistem. Iako na teritoriji Republike Srbije već operiše određen broj privatnih zdravstvenih institucija, čak i sistema, ovaj sektor je još uvek u fazi rasta, te se očekuje njegova dinamička ekspanzija u budućnosti. Efikasan razvoj privatnih zdravstvenih institucija zavisiće od uspeha u organizaciji marketinških i prodajnih aktivnosti, kao i anticipaciji izazova sa kojima će se suočiti u tržišnoj konkurenciji koja je tek započela. Definisanje i razvijanje modela za povezivanje prodajnih i marketinških akcija i njihov uticaj na razvoj i brendiranje će biti glavni cilj menadžmenta privatnih zdravstvenih institucija i sistema. Ovaj rad će se fokusirati na pružanje osnovnih smernica za prognoziranje, na osnovu dosadašnjih iskustava i naučno-istraživačkih projekata."