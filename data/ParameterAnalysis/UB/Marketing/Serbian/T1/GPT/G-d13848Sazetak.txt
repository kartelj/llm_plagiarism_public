Rasti i trgovati s novim tehnologijama presudno je za globalnu ekonomiju jer inovacije u tehnološkim proizvodima i uslugama mogu obnoviti postojeće industrije i stvoriti potpuno nove. U ovom kontekstu, preduzetništvo se smatra ključnim za ekonomski i socijalni napredak, kroz stvaranje novih kompanija, ideja, proizvoda i usluga. Oblast tehnološkog preduzetništva privukla je pažnju brojnih istraživača i praktičara u proteklim godinama, svjesnih uticaja preduzetničkog sektora i malih biznisa na kreiranje poslova, stvaranje radnih mesta i ukupno blagostanje društva. Tehnološko preduzetništvo počinje procjenjivanjem tržišnih vrijednosti novih otkrića i tehnologija koje se spajaju sa sadašnjim ili potencijalnim potrebama na tržištu. Tako se tržišne prilike transformišu u komercijalni proizvod, uslugu ili novi poslovni poduhvat. U ovom procesu, ključnu ulogu imaju ljudi koji se organizuju u timovove za razvoj tehnoloških preduzetničkih poduhvata, čija se organizaciona struktura u teoriji i praksi često naziva "tech startup" ili samo "startup". Startup kompanije su preduzeća u ranim fazama svog poslovanja, koje započinju u oblastima inovacija i nove tehnologije, a karakterišu ih velika dinamičnost, orjentacija na rast, profit i stvaranje novih tržišnih vrijednosti. Mnogi preduzetnici koji unutar svojih startupa razvijaju nove, tehnološki orijentisane proizvode i usluge, posjeduju značajna tehnološka znanja i vještine. Međutim, zbog naglaska na tehnologiju i razvoj novih proizvoda ili usluga, pokretači tehnoloških preduzetničkih poduhvata često zanemare biznis orjentaciju, što često rezultira neuspehom. Ova disertacija istražuje marketing i marketinšku orijentaciju, kao dio biznis orijentacije, u procesu razvoja tehnoloških preduzetnikih poduhvata. Marketinška orijentacija posmatra se kao organizaciona kultura, koja efikasno oblikuje ponašanje u organizaciji, stvarajući superiornu vrijednost za kupce, što se smatra pretpostavkom za uspešno poslovanje. Uticaj marketinške orijentacije na proces razvoja tehnoloških startapa, u disertaciji je analiziran kroz orjentaciju na konkurenciju, orjentaciju na kupce i interfunkcionalnu koordinaciju. Pored marketinške orijentacije, predmet analize je i koncept preduzetničkog marketinga, koji se posmatra kroz komponente preduzetničke orijentacije: inovativnost, proaktivnost, preuzimanje rizika, autonomija, i konkurentska agresivnost. Analiza i istraživanje u ovoj disertaciji su se bavili i uticajem okoline, nivoa konkurentske žestine, kao i uloga mentora u procesu razvoja tehnoloških startapa. Pored toga, analizirane su i lične karakteristike uspešnih tehnoloških preduzetnika. Za razliku od već osnovanih firmi sa poslovnom istorijom, kao i velikih korporacija, merenje performansi tehnoloških startapa razlikuje se od tradicionalnih načina merenja uspeha, što predstavlja izazov za teoriju i praksu. Na osnovu analize teorije i rezultata kvalitativnog istraživanja specifične ciljane javnosti, identifikovano je 13 ciljeva razvoja tehnoloških startapa. Redukcijom dimenzija ove skale, kroz kvantitativno istraživanje metodom glavnih komponenti, izrađeni su četiri faktora uspeha u procesu razvoja: uspeh ideje i koncepta, uspeh kreiranja ponude, uspeh razmene vrednosti i uspeh poslovnog modela. Rezultati kvantitativnog istraživanja sprovedenog u disertaciji ukazuju na značajnost pojedinih komponenti marketinške i preduzetničke orijentacije tehnoloških startapa na uspeh njihovog procesa razvoja. Takođe, rezultati objašnjavaju uticaj okruženja i stvarenog konstrukta mentorstva na proces tehnološkog preduzetništva. Poslednji deo istraživanja odnosi se na identifikaciju ličnih karakteristika uspešnih pokretača tehnoloških startapa.