'U procesu pridruživanja Evropskoj uniji, reforme koje se odnose na R Srbiju će biti sveobuhvatne, a značajan deo će predstavljati i reforma zdravstveno-socijalnog sistema. Već je jasno da država Srbija, prvenstveno zbog finansijsko-organizacionih faktora, neće moći da se oslanja samo na državne zdravstvene sisteme, ali će bitan deo igrati i mreža privatnih zdravstvenih institucija. Iako već postoji određen broj ovakvih ustanova na teritoriji R Srbije, čak i sistema, ovaj sektor je još uvek u razvoju i u budućnosti se očekuje njihov dinamičan rast. S obzirom na to, uspeh razvoja privatnih zdravstvenih ustanova će u velikoj meri zavisiti od pravilnog organizovanja marketinško-prodajnih procesa i predviđanja izazova sa kojima će se suočavati u tržišnoj konkurenciji koja je tek započela. Definisanje i razvijanje modela međuzavisnosti prodajnih i marketinških aktivnosti i njihov uticaj na razvoj i pozicioniranje brenda je prioritetni zadatak menadžmenta privatnih zdravstvenih ustanova i sistema. Ovaj rad će pokušati da, na osnovu dosadašnjih iskustava i naučno-istraživačkih projekata, pruži osnovne smernice za njihovo predviđanje.'