Analizom literature i prethodnih istraživanja otkriveno je da je broj organizacija koje uspešno identifikuju i prenose znanje iz jednog projekta u drugi vrlo mali, ali i da su performanse projekta usko povezane sa elementima znanja. Takođe, može se zaključiti da se znanje stvara kroz učenje unutar projekta i učenje iz drugih projekata, kao i da upravljanje znanjem u projektima treba biti integrativni deo drugih procesa upravljanja projektima. Glavni razlozi neefikasnog upravljanja znanjem u projektnom okruženju su: orijentisanost organizacija više na zadatke nego na učenje i nedovoljna analiza uspešnosti projekta i dokumentacija postignutih rezultata. Uzevši u obzir nedovoljno razvijenu naučnu podršku za primenu analize postignutih rezultata projekta i nivoa uspešnosti projekata, fokus ove doktorske disertacije je analiza uspešnosti projekata i ispitivanje uticaja rezultata analize uspešnosti projekata na upravljanje znanjem u projektnom okruženju. U disertaciji je prikazana sinteza i pregled teorijske osnove koncepta analize uspešnosti projekata kao i empirijsko istraživanje koje vodi ka formiranju integrisanog koncepta za merenje i analizu uspešnosti projekata. Empirijsko istraživanje je sprovedeno u Srbiji, u organizacijama koje u okviru svog poslovanja realizuju projekte. Istraživanjem je potvrñeno da postoji značajna veza izmeñu načina sticanja i prenošenja znanja sa prethodnih projekata i definisanja uspeha projekta, načina na koji se meri uspeh projekta i na koji se evidentiraju rezultati merenja uspeha projekta. Rezultati istraživanja potvrñuju glavnu hipotezu koja glasi da Analiza uspešnosti projekata merenjem performansi, sprovedena na sistemski ureñen način, doprinosi efektivnom i efikasnom upravljanju znanjemu projektnom okruženju. Na osnovu rezultata istraživanja koncipira se sistemski pristup analize uspešnosti projekata, koji se bazira na postojanju veze izmeñu navedenih elemenata i potrebe za njihovom formalizacijom. Predstavljeni koncept je primenjen na projektu u oblasti informacionih sistema i tehnologija, pri čemu je ukazano je na prednosti i ograničenja primene koncepta na primeru projekta iz prakse.