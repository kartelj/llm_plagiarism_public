Napredak radnika u proizvodnim firmama je, prema brojnim teoretičarima, ključan i osnovni faktor razvoja jedne kompanije. Kao takav, postaje značajna karakteristika koja razlikuje kompanije u tržišnoj borbi. Zaposleni i njihov napredak postaju pokretačka sila svake kompanije koja doprinosi stvaranju specifične konkurentske prednosti. Oblast napretka radnika u proizvodnim firmama postaje izuzetno bitan deo poslovanja svake kompanije. Ova oblast nije nekada bila deo strategije proizvodnih firmi, ali sa početkom tranzicije i prelaskom na tržišne uslove, poslodavci je sve više shvataju i prihvataju. Iz ovih razloga proizlazi i potreba za daljim unapređenjem ove oblasti i napretka radnika u firmama. Predmet istraživanja u ovom radu definisan je sa stanovišta dominantnih faktora razvoja u proizvodnim firmama, kao sistematske aktivnosti i bitne pretpostavke daljeg naučnog, a samim tim i sveukupnog razvoja. Proučavanjem teorijskih radova i posebno praktičnih svetskih iskustava, kao i iskustava učesnika u ovom istraživanju, predmet rada obuhvata i pokušaj identifikacije mogućih rešenja osnovnog problema u oblasti napretka radnika i pronalaženja odgovora na široko rasprostranjeno pitanje „kako se nositi sa velikim izazovima ovog doba”? Problem je fokusiran na definisanje faktora koji direktno utiču na napredak radnika, sve u cilju stvaranja konkurentske prednosti kompanija na tržištima na kojima posluju. Nestabilnost promena u sferi poslovanja kompanija nameće potrebu za napretkom radnika u pravcu što boljeg usvajanja i usavršavanja novih znanja, sposobnosti i veština radnika sa ciljem postizanja boljih radnih rezultata pojedinaca i stvaranja konkurentske prednosti kompanija.