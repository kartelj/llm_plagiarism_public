"B2B poslovanje elektronskih medija je tema ove disertacije. Servisi elektronskih medija su bili podrobno analizirani, kao i promene koje tehnologije elektronskog poslovanja unose u način njihove realizacije i korišćenja. U B2B poslovanju elektronskih medija, upravljanje odnosima sa klijentima ima značajnu ulogu. Napredni pristupi i tehnologije u upravljanju odnosima sa stejkholderima elektronskih medija su posebno istaknuti. Mogućnosti za unapređenje upravljanja odnosima između javnog servisa i njegovih stejkholdera su istražene, uz korišćenje potencijala inovativnih tehnologija elektronskog poslovanja u medijima, kao što su društveni mediji, digitalna i interaktivna televizija i mobilno računarstvo. U disertaciji je predstavljen model upravljanja odnosima sa klijentima u B2B poslovanju elektronskih medija. Model omogućava efikasnu implementaciju modernih CRM koncepta i servisa, i saradnju sa stejkholderima. Mogućnost integracije različitih vrsta medija i medijskih servisa u jedinstven poslovni sistem je razmatrana. Integracija obuhvata informacije, procese, aplikacione komponente i ljudske resurse. U eksperimentalnom delu disertacije, izvršena je evaluacija razvijenog modela za upravljanje odnosima sa klijentima u poslovnom sistemu Radio-televizije Srbije. Rezultati potvrđuju osnovnu hipotezu da primena CRM-a i integracija u poslovni sistem elektronskih medija poboljšavaju performanse poslovanja, usklađuju poslovne procese elektronskih medija i povećavaju zadovoljstvo i lojalnost klijenata."