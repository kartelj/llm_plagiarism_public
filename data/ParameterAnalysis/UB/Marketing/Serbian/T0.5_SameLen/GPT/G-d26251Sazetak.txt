a. Specifičan zadatak rada jeste da istraži mogućnost uklapanja razvijenog modela u inteligentna obrazovna okruženja radi poboljšanja kvaliteta obrazovnog procesa. U doktorskoj tezi je prikazan model inteligentne biblioteke kao integralnog segmenta obrazovnog sistema koji može da unapredi kvalitet i sveukupnost nastavnih resursa i podstakne motivaciju u procesu učenja predlažući sadržaj od interesa. Model opisan u radu omogućava korišćenje big data sistema za analizu, procesiranje i vizualizaciju podataka prikupljenih iz različitih izvora i uključuje njihovu integraciju u inteligentnu biblioteku. Svrha razvoja inteligentnih biblioteka je da se poboljšaju bibliotečki radni procesi i da se korisnicima nude inovativne usluge za pretragu i upotrebu sadržaja. U tezi se analiziraju različite perspektive primene big data rešenja za inteligentne biblioteke kao deo kontinuiranog obrazovnog procesa, sa posebnim naglaskom na integraciju tradicionalnih sistema i big data tehnologija. Pored navedenih komponenti sistema, model uključuje infrastrukturu i integraciju sistema preporuke kolaborativnog filtriranja izvora različitih podataka sa big data tehnologijama. Model je evaluiran kroz testiranje i merenje relevantnih parametara performansi koji utiču na efikasnost predloženog modela.