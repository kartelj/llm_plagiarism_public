Industrije građevinarstva su obimne i složene. S obzirom na to da izvođači radova samostalno realizuju većinu građevinskih poslova, uspeh građevinskih projekata najviše zavisi od njihovih veština i kvalifikacija. Iz tog razloga, odabir kvalifikovanih izvođača je ključna odluka sa esencijalnom ulogom u svakom projektu. Kako bi se unapredila efikasnost procesa odlučivanja, poželjno je implementirati proces pretkvalifikacije sa namerom evaluacije sposobnosti potencijalnih izvođača pre donošenja finalne odluke u fazi dodeljivanja tendera. Budući da ovaj problem predstavlja tipičan problem odlučivanja sa više kriterijuma, AHP metod je korišćen za njegovo rešavanje. Cilj ove disertacije je da predstavi model koji bi mogao biti koristan Centralnoj tenderskoj komisiji Libije za pretkvalifikaciju izvođača u budućnosti. Model je testiran na četiri srpske građevinske firme i uzima u obzir šest kriterijuma: iskustvo izvođača, tehničku sposobnost, upravljačke veštine, ljudske resurse, zdravstvene i bezbednosne procedure i reputaciju izvođača. Izvršena je analiza senzitivnosti kako bi se proverila robusnost predloženog modela. Zaključeno je da predloženi model može pružiti pouzdan okvir za Centralnu tendersku komisiju Libije prilikom donošenja odluke o prioritetizaciji alternativa. Takođe je zaključeno da predloženi model može efikasno funkcionisati, dajući prihvatljive rezultate i uspešno omogućavajući donošenje razboritih odluka u okviru procesa pretkvalifikacije, što bi svakako unapredilo kredibilitet i transparentnost tendera u Libiji.