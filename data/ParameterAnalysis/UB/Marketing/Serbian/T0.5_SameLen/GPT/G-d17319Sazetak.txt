Primarni fokus Doktorske disertacije istraživanja je postavljanje temelja za sprovođenje sveobuhvatnog istraživačkog projekta za poboljšanje modela poslovnog odlučivanja i otkrivanje pravilnosti u podacima za potrebe različitih analiza: prvenstveno otkrivanje asocijativnih pravila i predviđanja, kao i primena rezultata za donošenje pravilnih upravljačkih poslovnih odluka. Stoga je cilj analiziranje i primenjivanje sistema asocijativnih pravila za poboljšanje modela poslovnog odlučivanja menadžera najvišeg nivoa poslovnog sistema, za donošenje efikasnih i efektivnih odluka. U istraživanju su primenjene moderne naučne metode iz domena poslovne inteligencije. Glavna hipoteza: “Model poslovnog odlučivanja je moguće poboljšati sistemom asocijativnih pravila“ je verifikovana u istraživanju. Naglašen je značaj poslovne inteligencije za kreiranje modela koji može unaprediti efektivnost procesa menadžerskog odlučivanja. Upotreba asocijativnih pravila u svrhe istraživanja pokazuje izvanredan potencijal u poslovnom sektoru. Izrađen je i prikazan model poslovnog odlučivanja korišćenjem sistema asocijativnih pravila. Potvrđeno je da je ova oblast poslovne inteligencije izuzetno relevantna i sa velikim potencijalom. Izvučeni su zaključci i data su uputstva za buduća istraživanja kao izazov da se pruže značajan naučni i stručni doprinos sa ciljem unapređenja poslovnog odlučivanja.