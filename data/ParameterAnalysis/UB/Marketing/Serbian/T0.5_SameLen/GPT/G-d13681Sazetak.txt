Uzimajući u obzir brojne i bitne tehnološke izmene koje obeležavaju moderno poslovanje, postala je nužnost unapređenje poslovne komunikacije. Kako bi se poboljšala poslovna komunikacija, između ostalih relevantnih inovacija, formiraju se kontakt centri. Uspostavljanje kontakt centra ima presudnu ulogu u garantovanju njegove produktivnosti i efektivnosti, jer na osnovu nje klijenti i potencijalni klijenti procenjuju ne samo rad kontakt centra, već i rad banke, kao i njenih usluga i proizvoda. Kako bi se ostvarila optimizacija rada kontakt centra, neophodno je identifikovati sledeće varijable i pojave: vrsta kontakt centra, tehnologija, kanali komunikacije, zaposleni i njihova edukacija, potom, neophodno je odrediti potreban broj radnika, ali i pravilno ih rasporediti po smenama, kao i pratiti njihov rad. Postavljanjem u optimalnu korelaciju navedenog, utiče se na unapređenje poslovne komunikacije. Početkom pedesetih godina prošlog veka započelo je formiranje prvih kontakt centara i do danas je bilo mnogo transformacija koje su uticale i na poslovnu komunikaciju. Poslovna komunikacija na više načina može da se poboljša različitim uređenjem kontakt centara.