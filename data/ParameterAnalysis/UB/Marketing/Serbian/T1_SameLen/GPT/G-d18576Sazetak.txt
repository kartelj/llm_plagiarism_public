'U svetu brze evolucije i intenzivne konkurencije, firme i njihovi menadžeri moraju se brzo prilagoditi tržišnim promenama i fokusirati na kreiranje nove vrednosti za maksimalan povrat ulaganja u znanje i tehnologiju. Firme i njihovi lideri tragaju za tehnologijom i znanjima koja će preoblikovati poslovni model i povećati konkurentnost. Menadžment se trudi da iskoristi moć savremenih tehnologija i poslovnih koncepta, te nalazi nabolje načine za primenu informacionih tehnologija i Interneta u cilju povećanja produktivnosti, efikasnosti i efektivnosti poslovnih operacija. Da bi se ostvario uspeh u novim uslovima, preduzeća moraju da restrukturiraju postojeće organizacione strukture, redefinišu svoje strategije, poslovne procese, i izgrade tehnološku infrastrukturu koja je neophodna za efikasno poslovanje i veći povrat na investicije. Cloud computing se može posmatrati kroz tri segmenta modela Softver-Platforma-Infrastruktura (SPI) koja se pružaju kao usluga. Koncept ide toliko daleko da onaj koji nudi softver kao uslugu to može izgraditi koristeći iznajmljenu platformu ili infrastrukturu. Tako dolazimo do koncepta cloud sistema na cloud sistemu. Pored javnih i privatnih cloud sistema, postoji i hibridni cloud sistem. Ako nemamo dovoljno resursa na našem privatnom, možemo se proširiti na javni onoliko koliko nam je to potrebno u smislu vremena i resursa. Rad se fokusira na analizu i evaluaciju poslovnih i tehnoloških rešenja potrebnih za implementaciju cloud sistema. Glavni naučni doprinos ovog rada je ekspertni sistem sa modelom za biranje virtualizacionih tehnologija koji pruža pomoć u donošenju odluka tokom izgradnje cloud sistema.'