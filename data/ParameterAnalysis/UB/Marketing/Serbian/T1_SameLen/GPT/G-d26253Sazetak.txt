Uobičajeno verovanje je bilo da se poslovne organizacije širom sveta bave ostvarivanjem profita. Međutim, u poslednjim decenijama, posmatrali smo da ovo shvatanje nije sigurno. Konkretno, neke kompanije koje su ostvarile značajan profit, su bankrotirale. Izazov se nameće: šta je potrebno da bi organizacije bile održive? Istraživači su u poslednje vreme ponudili nekoliko modela koji podržavaju uspostavljanje održive poslovne strategije. Cilj ove doktorske disertacije je da identifikuje novi model održivosti organizacije koji bi podržao strateško odlučivanje koristeći višekriterijske modele teorije odlučivanja. Istraživanje je sprovedeno u nekoliko koraka. U prvom koraku, analizirana je relevantna literatura kako bi se sakupile informacije o indikatorima potrebnim za donošenje strateških odluka. Zatim, indikatori iz godišnjih izveštaja o održivosti vrhunskih svetskih organizacija su uključeni. Izbor 150 indikatora, rasprostranjen na strateške perspektive prema modeluBalanced Scorecard, rezultovao je istraživanjem u kojem su učestvovali donosioci strateških odluka. PCA i Varimax rotacija su korišćene na dobijenim rezultatima kako bi se utvrdilo da li postoji odnos između indikatora i da li oni tvore određene grupe. Pokazalo se da se osam perspektiva rasprostire na 69.38% celokupnog uzorka. Na osnovu toga, izabrani su indikatori koji najbolje reprezentuju ove perspektive. U sledećem delu, korišćena je DEMATEL metodologija kako bi se izračunali uzročni i posledični odnosi između indikatora. Rezultati pokazuju da bi, u cilju postizanja održive strategije, organizacije trebalo da razmisle o osam perspektiva, gde je perspektiva učenja najvažnija, najbolje prikazana indikatorom "Razmena organizacionog znanja“. Perspektiva liderstva je druga koju treba uzeti u obzir, a zatim slede perspektive održivosti, procesa, društveno odgovornog poslovanja, rast/tržište, klijenti i perspektiva finansija. Formirani model bi svojom primenom trebao da poboljša verovatnoću održivosti organizacije u budućnosti.