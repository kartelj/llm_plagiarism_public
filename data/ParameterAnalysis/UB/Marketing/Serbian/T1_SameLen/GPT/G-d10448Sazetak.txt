U procesu upravljanja lancem snabdevanja uključene su aktivosti poput planiranja, koordinacije i saradnje sa partnerima. Pojava efekta biča može se povezati sa slabom koordinacijom u lancu, a ova pojava može imati operacione i bihejvioralne uzroke - većinom se uglavnom istražuju operacioni, dok bihejvioralni, što uključuje i lične karakteristike, ostaju nedovoljno objašnjeni. U ovoj disertaciji se tretira tematika o uticaju kooperativnosti kao ličnog kvaliteta u smanjenju efekta biča, kroz analizu igre prilagođene ovom kontekstu, te ujedno predstavlja smernice za formiranje kooperativne mreže snabdevanja. Pomoću upitnika orijentacije socijalne vrednosti (SVO) ispitana je kooperativnost učesnika, dokazavši hipotezu da povećanom kooperativnošću se postiže bolja funkcionalnost lanca. Za istraživanje bihejvioralnog fenomena u lancu koristila se transakciona analiza, dajući predlog za poboljšanje kooperativnosti već formirane mreže. Kooperativna ponašanja koja su dala pozitivne rezultate su definisana kao pravila u lancu i uključena u simulaciju putem Petrijevih mreža. Ovo potvrđuje da Petrijeve mreže omogućavaju uključivanje mnogih faktora koji utiču na lance snabdevanja, uključujući i lične kvalitete, čime simulacija može zameniti stvarni eksperiment.