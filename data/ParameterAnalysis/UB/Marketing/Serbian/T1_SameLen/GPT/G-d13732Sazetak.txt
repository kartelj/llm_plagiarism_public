U ovom radu se izučava B2B poslovanje u oblasti elektronskih medija. Servisi elektronskih medija i promene koje donose tehnologije elektronskog poslovanja su pažljivo proučeni. Rad sa klijentima je bitan element u B2B poslovanju elektronskih medija. Specijalni fokus je na naprednim metodama i tehnologijama u održavanju odnosa sa stejkholderima elektronskih medija. Ispitivane su opcije za unapređenje odnosa između javnog servisa i njegovih stejkholdera, koristeći potencijal novih tehnologija elektronskog poslovanja u medijima, poput: društvenih medija, digitalne i interaktivne televizije i mobilnog računarstva. U radu je iznesen model za rad sa klijentima u B2B poslovanju elektronskih medija. Model omogućava efektivnu implementaciju modernih CRM koncepta i servisa, kao i saradnju sa stejkholderima. Proučavana je ideja o integraciji različitih tipova medija i medijskih servisa u jedan poslovni sistem. Integracija se odnosi na informacije, procese, aplikativne komponente i ljudske resurse. U eksperimentalnom delu rada, izvršena je evaluacija razvijenog modela za rad sa klijentima u poslovnom sistemu Radio-televizije Srbije. Rezultati potvrđuju glavnu hipotezu da primena CRM-a i integracija u poslovni sistem elektronskih medija poboljšavaju performanse poslovanja, usklađuju poslovne procese elektronskih medija i povećavaju zadovoljstvo i vernost klijenata.