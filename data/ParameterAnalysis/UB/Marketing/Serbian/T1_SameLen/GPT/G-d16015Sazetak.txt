'U obimnim reformama koje se predviđaju za Republiku Srbiju u procesu pridruživanja Evropskoj Uniji, važnu ulogu će imati i reforma medicinsko-socijalnog sistema. Već je sada jasno da Republika Srbija, pre svega zbog finansijsko-organizacijskih faktora, neće biti u mogućnosti da se bazira isključivo na državnom zdravstvenom sistemu, nego će bitan deo biti i mreža privatnih medicinskih institucija. Iako u Republici Srbiji već postoji određen broj takvih institucija, pa čak i sistema, ovaj sektor tek ulazi u razvojnu fazu i u budućnosti se predviđa njegov dinamičan rast. U skladu sa ovim, uspeh razvoja privatnih medicinskih institucija uglavnom će zavisiti od adekvatnog organizovanja marketinških i prodajnih procesa i predviđanja izazova sa kojima će se takve institucije suočavati u tržišnoj konkurenciji koja tek dolazi. Definisanje i razvoj modela međuzavisnosti prodajnih i marketinških aktivnosti i njihov uticaj na razvoj i pozicioniranje brenda je prioritetni zadatak menadžmenta privatnih medicinskih institucija i sistema. Ovaj rad će se truditi da, prema dosadašnjim iskustvima i naučno-istraživačkim projektima, pruži osnovne smernice za njihovo predviđanje.'