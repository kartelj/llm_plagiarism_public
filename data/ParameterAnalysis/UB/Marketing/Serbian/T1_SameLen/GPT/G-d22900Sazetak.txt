"Pregovarati je zahtevan i promenljiv društveni proces, u kojem je neophodno pronaći rešenja koja omogućavaju svim učesnicima da ostvare svoje ciljeve. Izgradnja ciljanog i složenog sistema komunikacije podrazumeva potrebu za informacijama, njihovu relevantnost, komunikacione kanale, frekvenciju interakcije i efektivnost. Potreba za komunikacijom ogleda se u traženju informacija koje su bitne za efektivno pregovaranje, i svest o događajima koji mogu uticati na generisanje dodatne vrednosti. Fokus ove studije je na istraživanju i analizi uticaja marketinških komunikacija na proces poslovnih pregovora i generisanje dodatne vrednosti. Istraživačko pitanje ove doktorske disertacije je ispitivanje interakcije i reciprociteta između marketinških komunikacionih alata i faza poslovnog pregovaranja, kao alata za proizvodnju dodatne vrednosti. Shvatajući poslovno pregovaranje kao poslovnu filozofiju, gde je marketinška komunikacija posebno značajna, omogućava kompaniji da ostvari brojne koristi, odnosno kreiranje dodatne vrednosti. Ispitivanjem ciljne publike pruža se podrška za merenje efekata marketinške komunikacije, kao i njenog uticaja na poslovne pregovore. U tom kontekstu sprovedeno je empirijsko istraživanje sa namerom ispitivanja doprinosa različitih komunikacionih kanala fazama procesa pregovaranja, a takođe su sprovedene i linearne regresione analize na celokupnom uzorku, sa podele na kupce i prodavce."