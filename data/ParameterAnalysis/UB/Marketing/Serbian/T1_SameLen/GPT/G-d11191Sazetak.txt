Tematika disertacije je izrada modela za merenje performansi u procesu koji je prilagodljiv i fleksibilan. S obzirom da podrazumeva moderno vođenje organizacijom kroz njene procese, ostvarenje ciljeva zavisi od efikasnosti ovih procesa. Efikasnost procesa odnosno sposobnost proceso da ostvare organizacione ciljeve se određuju putem definisanih ključnih indikatora performansi. Deo istraživanja povezan je sa analizom međuzavisnosti ciljeva na višem nivou organizacije i indikatora efikasnosti procesa u kompanijama koje koriste procesni pristup. Istraživanje pristupa i tehnika za povećanje prilagodljivosti i fleksibilnosti u sistemu za merenje performansi procesa uključuje opis i analizu prepoznatljivih modela za merenje performansi i izradu jedinstvenog modela koji je prilagodljiv i fleksibilan. Izrada modela uključuje uspostavljanje modela (elementi, veze i međuzavisnosti), njegovu primenu na terenu i unapređenje na temelju ostvarenih rezultata. Disertacija potkrepljuje osnovnu hipotezu: Povezanost ciljeva na najvišem nivou organizacije i indikatora uspešnosti ključnih poslovnih procesa može se eksplicitno unaprediti sistem merenja performansi. Analiza obimne literature sprovedena je za naučni opis postojeećih modela za merenje performansi i predložen je novi GPI model ( eng. Goal - Process - Indicator) za ocenjivanje performansi procesa koji omogućava identifikaciju direktnih veza na visokom nivou ciljeva organizacije i indikatora efikasnosti procesa te održava određenu prilagodljivost i fleksibilnost. Istraživanje se zatim proširilo na analizu studije slučaja. Na osnovu prikupljenih saznanja, model je poboljšan i potvrđen. Istraživački nalazi i razvijeni GPI model za merenje performansi procesa pružaju osnovu za efikasnije i jednostavnije upravljanje procesima ali otvara i mogućnosti za dodatna istraživanja u ovoj oblasti.