'Sveobuhvatnija i bezbednija rešenja u svim aspektima rudarskog rada, od planiranja do trajnog prekida eksploatacije, su konstantni zahtev rudarstva. Ta potreba vodi ka suživotu rudarstva sa naukom, obrazovanjem, inženjeringom, tehnologijom, radnim organizacijama, regulacijama i standardizacijom. Produkcijski rezultati rudnika ne zavise samo od prirodnih uslova, profesionalnosti ljuda i tehnološke opremljenosti, kao ni ekonomsko-političkog okruženja, već i od efikasnosti menadžmenta rudnika. Ove činjenice su uticale na odabir teme za ovu doktorsku disertaciju, fokusiranu na analizu uticaja međunarodnih standarda na rudarstvo u Srbiji, sa namerom da se analiziraju ostvareni uspesi na globalnom nivou i unutar naše zemlje, filosofija upravljačkih sistema i međunarodnih standarda, kako i u kojoj meri se ti sistemi i standardi prilagođavaju i implementiraju u rudnicima. Naša istraživanja potvrđuju početnu pretpostavku da međunarodni standardi nisu sami po sebi dovoljni za efektivno upravljanje rudarskim sistemima. Iz tog razloga smo predložili model koji integriše međunarodne standarde, prilagođen potrebama rudarskog menadžmenta, težeći ka postizanju eksploatacionih, bezbednosnih, radnih i ekoloških ciljeva. Relevancija i važnost ove teme su evidentne, od velike su vrednosti za rudarstvo iz naučne i praktične perspektive, a rezultati su ostvareni u obe oblasti.