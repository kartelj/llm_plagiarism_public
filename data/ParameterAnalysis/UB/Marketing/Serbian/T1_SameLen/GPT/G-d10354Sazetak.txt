'Organizacije šire svoje poslovne aktivnosti ka globalnom tržištu. Zbog globalizacije i ekspanzije međunarodnog poslovanja, menadžment ljudskih resursa postaje sve više internacionalizovan. Dominantan stav je da efikasno upravljanje ljudskim resursima smatraju ključem uspeha u multinacionalnim kompanijama. Ova doktorska teza analizira probleme koji se javljaju u multinacionalnim kompanijama kada je upravljanje raznovrsnim ljudskim resursima u međunarodnom kontekstu u pitanju. U njoj su objašnjeni i definisani osnovni koncepti u oblasti globalnog menadžmenta ljudskih resursa, kao i ključne menadžerske aktivnosti vezane za ljudske resurse u multinacionalnim kompanijama, sa specifičnim fokusom na nabavku ljudskih resursa i ocenjivanje zaposlenih. S obzirom da multinacionalne kompanije posluju u različitim zemljama, javljaju se brojni izazovi. Jedan od ključnih zadataka za multinacionalnu kompaniju je da reši pitanje standardizacije politika i praksi upravljanja ljudskim resursima. Multinacionalne kompanije često moraju da prilagođavaju svoje politike, procedure i prakse upravljanja ljudskim resursima u skladu sa specifičnostima okruženja u stranim zemljama u kojima posluju. Cilj ove doktorske disertacije jeste da se ispita na koji način multinacionalne kompanije nabavljaju i ocenjuju ljudske resurse, te da se sagleda u kojim segmentima standardizuju politike i prakse upravljanja ljudskim resursima između centralne kompanije i filijala na celom svetu, odnosno koliko uspešno implementiraju ove politike i prakse iz centralne kompanije u inostrane filijale. Rad uključuje pregled relevantne literature iz oblasti međunarodnog menadžmenta ljudskih resursa, te pregled rezultata ranijih istraživanja vezanih za standardizaciju prakse upravljanja ljudskim resursima u multinacionalnim kompanijama. Kao dela ove disertacije sprovedeno je empirijsko istraživanje u filijalama stranih multinacionalnih kompanija u Srbiji, s ciljem otkrivanja do koje mere multinacionalne kompanije standardizuju svoje policies i prakse upravljanja ljudskim resursima u svojim filijalama u Srbiji, kao i za identifikaciju faktora koji najviše utiču na mogućnost transfera ovih politika i praksi iz centralne kompanije u inostrane filijale. Rezultati analize prikupljenih podataka putem ankete u filijalama multinacionalnih kompanija u Srbiji pokazali da su anketirane kompanije uglavnom standardizovale svoje politike i prakse upravljanja ljudskim resursima, ocenjivanje zaposlenih, ali ne i nabavku ljudskih resursa. Na osnovu rezultata istraživanja, predstavljen je novi pristup upravljanju ljudskim resursima koji treba da omogući multinacionalnim kompanijama da donesu najbolju moguću odluku o tome koliko žele da usklade svoje politike i prakse upravljanja ljudskim resursima u stranim filijalama sa praksama u matičnoj kompaniji, odnosno da ih prilagode lokalnim praksama u Srbiji.'