'Globalizacija poslovanja daje sve veću važnost upravljanju intelektualnim kapitalom. Ustanovljeno je da kompetentno upravljanje intelektualnim kapitalom predstavlja ključ za uspeh organizacija. Intelektualni kapital postaje osnovni resurs i osnova poslovanja modernih organizacija. Sve više pažnje se poklanja pojmu intelektualnog kapitala od početka 90-ih godina prošlog veka. Istraživanjem ovog koncepta dolazi do značajnog rasta tržišne vrednosti organizacija u odnosu na njihovu knjigovodstvenu vrednost. Za razliku od materijalne imovine, čija vrednost pada s vremenom, pravilna upotreba intelektualnog kapitala povećava vrednost organizacija. Od menadžmenta se očekuje da u vrlo promenljivim uslovima prepoznaje i maksimizira mogućnosti i prednosti, a oslabljene tačke da umanji ili eliminiše. Sâmo na ovaj način dolazi do rasta i razvoja organizacije. Za organizaciju su operativni i strateški aspekti intelektualnog kapitala bitni. Interesovanje organizacija za upravljanje intelektualnim kapitalom je sve veće. Intelektualni kapital, kao vrsta nematerijalne imovine, najpre obuhvata ljudski, strukturni i relacioni kapital. Intelektualni kapital ne podrazumeva samo znanje koje organizacija poseduje, već i zaposlene i njihove kompetencije, organizacionu strukturu, poslovne procese, intelektualno vlasništvo, korporativnu kulturu. Važni su kako interni, tako i eksterni resursi organizacije (odnosi sa klijentima, dobavljačima, distributerima i stejkholderima). Intelektualni kapital sadrži faktore koji nisu prikazani u finansijskim izveštajima, ali su bitni za stvaranje vrednosti organizacije. Osnovnom upotrebom intelektualnog kapitala povećava se vrednost organizacije. On je najbitniji za kvalitativnu dimenziju u odnosu na kvantitativnu, koja će stvarati dodatnu vrednost. Intelektualni kapital pokazuje put ka budućnosti u dinamičnim uslovima. Cilj disertacije je da se razmotri način identifikacije, procena i izveštavanje o intelektualnom kapitalu u organizacijama. Takođe, disertacija daje pregled literature o upravljanju intelektualnim kapitalom i pokazuje rezultate proteklih studija o trenutnim praksama upravljanja intelektualnim kapitalom. Empirijska studija u sklopu disertacije pokazuje kako organizacije u Srbiji tumače intelektualni kapital i koliko je on bitan za finansijsko izveštavanje. Dokazana je hipoteza disertacije o neophodnosti adekvatne pozicije intelektualnog kapitala, kao jednog od najvažnijih faktora suvremenog vremena, kako bi se omogućilo potpuno informiranje. Zaključak je da procena intelektualnog kapitala i njegovo prikazivanje u dodatnom finansijskom izveštaju može autentično i precizno predstavljati vrednost organizacije. Trenutni set finansijskih izveštaja i kvantitativni pokazatelji ne obezbeđuju precizan opseg prikaza potrebnih informacija, pa susedni nefinansijski elementi, ili u deskriptivnom obliku, mogu dati jasniju sliku o vrednosti i potencijalima same organizacije.