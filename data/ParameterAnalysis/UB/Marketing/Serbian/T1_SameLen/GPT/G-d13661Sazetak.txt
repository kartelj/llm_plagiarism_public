Danas se farmaceutska industrija, više nego ikada ranije, nalazi pod velikim promenama. Ovo je svetski fenomen pun rizika i silovitih poremećaja, gde pogrešne odluke i sprovedene strategije nisu ni malo retke. Novi milenijum donosi nove testove i izazove na društveno, političko i ekonomsko bojište. Od staromodne proizvodnje lekova, do moderne farmaceutske industrije, prelazak je bio ogroman. Ovaj put obeležavaju dramatične promene tokom 20. veka, uključujući pojavu i rast velikih farmaceutskih kompanija tokom pedesetih godina, talidomid katastrofu šezdesetih, nove strategije vođenja sedamdesetih, globalne integracije i koncentracije kapitala devedesetih i brz rast biotehnologije na početku 21. veka. Dinamički faktori poslednje tri decenije snažno potiskuju farmaceutski sektor napred ne dozvoljavajući zastoje i stanje letargije. Uzimajući u obzir okolnosti i uslove pod kojima farmaceutska industrija deluje u Srbiji, tempo razvoja globalne sfere industrije i činjenica da strateško vođenje i upravljanje promenama u ovoj branši nisu adekvatno postavljeni, tema istraživanja je vođenje strateških promena u farmaceutskoj industriji, sa posebnim fokusom na farmaceutsku industriju u Srbiji. Ciljevi istraživanja uključuju analizu farmaceutske industrije i njeno funkcionisanje, analizu promena u farmaceutskoj industriji, kao i određivanje odgovarajućeg karkasa za vođenje strateških promena u farmaceutskoj industriji u Srbiji. U radu je objašnjen koncept strateških promena i prikazani su najvažniji modeli upravljanja strateških promena. Kotterov model upravljanja promenama se posebno istakao kao jedan od najrelevantnijih teorijskih koncepta u toj oblasti. Takođe, analizirane su osnovne osobine i karakteristike zdravstvenog sektora i farmaceutske industrije kako pre svega u Srbiji tako i globalno. Тakođe, razumeti farmaceutsku industriju znači razumeti i shvatiti njene ključne mehanizme i procese, počevši od značaja istraživanja i razvoja farmaceutskih proizvoda, marketiga i prodaje, kao i troškova i finansijske strategije tih kompanija. Osim opisane analize, posebno je značajna pažnja posvećena trendovima i izazovima u globalnoj farmaceutskoj industriji, koji svakako imaju veliki uticaj na tempo i smer razvoja farmaceutske industrije u Srbiji. Zdravstvena industrija i farmaceutsko tržište u Srbiji imaju svoje specifičnosti koje su posebno ispituju. Integracija, tj. pridruživanje Evropskoj uniji takođe znači izuzetno značajne promene u ovoj, jednoj od najvažnijih branši u zemlji. Rad je posebno naglasio mogućnosti za dalji rast i razvoj ove oblasti u Srbiji. Takođe, disertacija je sprovela empirijsko istraživanje koje je pokazalo da postoji potreba za sistematskim pristupom i poboljšanjem upravljanja promenama u ovoj oblasti. Na osnovu rezultata osmišljen je model za upravljanje strateškim promenama u farmaceutskoj industriji u Srbiji koji će unapređiti poslovanje kompanija, ali i povećati efikasnost celokupnog zdravstvenog sistema u zemlji.