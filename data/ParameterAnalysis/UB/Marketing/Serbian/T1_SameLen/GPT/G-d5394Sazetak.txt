'Doktorska teza se bavi temom informacionog društva, njegovog razvoja i mehanizama za nadzor i merenje tog razvoja. Disertacija prikazuje dosadašnje studije i teorije o informacionom društvu, njegovoj evoluciji, formama, faktorima razvoja i međunarodnim inicijativama koje podstiču i usklađuju njegov svetski razvoj. Analizirajući oblast merenja informacionog društva, kao kompleksnu pojavu opisanu skupom međusobno povezanih indikatora, teza izrađuje najprikladniji sistem merenja za lakše praćenje, procenjivanje i donošenje zaključaka o trenutnom stanju informacionog društva. Osim evolucije i kategorizacije benčmarking indikatora, osnovnih elemenata svake metodologije merenja informacionog društva, u tezi je predstavljen i pregled najrelevantnijih svetskih metodologija za procenu informacionog društva. Središnji deo predstavlja kreiranje originalnog modela koji određuje procese neophodne za praćenje i evaluaciju razvoja informacionog društva Srbije. Ovaj model podrazumeva: • teorijsku osnovu, • kompatibilnost sa standardima Evropske Unije, što omogućava učestvovanje u međunarodnim projektima, analizama i poređenjima, • prilagođavanje specifičnostima Srbije, njenom trenutnom stanju informacionog društva i mogućnostima za investiranje u dalji razvoj. Kreiranje modela za merenje i procenu informacionog društva Srbije obuhvata: • izbor skupa indikatora informacionog društva (IKT indikatora) u skladu sa zahtevima Evropske Unije, sa prilagođavanjem specifičnostima i razvojim potencijalima Srbije, • transformaciju skupa IKT indikatora što omogućava njihovo rangiranje po važnosti za praćenje informacionog društva, • izdvajanje podskupa najvažnijih IKT indikatora, • kreiranje podmodela za kvantitativno izražavanje nivoa digitalne podela pomoću sintetičkog pokazatelja - indeksa digitalne polarizacije. Projektovani model je potvrđen implementacijom na primeru Srbije, pratim i analizirajući stanje razvoja informacionog društva u petogodišnjem periodu. Tom prilikom je urađeno: • statističko praćenje, merenje i obrada relevantnih podataka, • analiza rezultata istraživanja koja je omogućila razumijevanje trenutnog stanja, otkrivanje i kvantifikaciju 'kritičnih tačaka' u razvoju informacionog društva Srbije, kao i predviđanje njegovog budućeg razvoja. Stručni doprinosi disertacije su ocena razvoja informacionog društva Srbije, na nivou stanovništva i preduzeća, merenje i procena nivoa digitalnih podela i njihovog trenda, kao i prepoznavanje 'digitalno' najugroženijih grupa stanovnika Srbije. Osnovni naučni doprinos ostvaren je putem kreiranja modela za praćenje i evaluaciju razvoja informacionog društva. Model u osnovi uključuje metodu I-udaljenosti i klaster analizu, kao adekvatne kombinovane metode multidimensionalne analize. Osnovni skup indikatora je, nakon rangiranja prema I-udaljenostima i primene klaster analize, sveden na podgrupu ključnih indikatora za procenu informacionog društva, a to su oni koji donose najviše informacija o njemu. Smanjenjem broja indikatora značajno je porastala primenljivost modela u praksi.