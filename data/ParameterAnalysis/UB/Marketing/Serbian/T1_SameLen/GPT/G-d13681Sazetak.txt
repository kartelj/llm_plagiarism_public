Posmatrajući brojne i važne tehnološke transformacije koje obeležavaju moderno poslovanje, postalo je bitno da se poslovna komunikacija usavršava. Kako bi se unapredilo poslovno sporazumevanje, među drugim relevantnim inovacijama, organizuju se kontakt centri. Uloga organizacije kontakt centra je esencijalna za njegovu produktivnost i efikasnost, pošto ona utiče na to kako klijenti i potencijalni korisnici vrednuju ne samo rad kontakt centra, već i rad banke, kao i njenih usluga i proizvoda. Da bi se optimizirao rad kontakt centra, treba identifikovati sledeće promenljive i fenomene: vrsta kontakt centra, tehnologija, kanali komunikacije, zaposleni i njihova obuka, tada je potrebno utvrditi neophodan broj zaposlenih, kao i pravilna raspodjela zaposlenih prema smenama, kao i praćenje njihovog rada. Postavljanjem u optimalan odnos navedenog, utiče se na unapređenje poslovne komunikacije. U ranim pedesetim godinama prošlog veka su formirani prvi kontakt centri i do danas je bilo mnogo transformacija koje su uticale i na poslovno sporazumevanje. Poslovna komunikacija može se unaprediti na više načina različitom organizacijom kontakt centara.