'Doktorska disertacija ima za cilj da prouči mogućnosti poboljšanja operativnih performansi neponavljajućih proizvodnih sistema - posebno vreme protoka i pouzdanost isporuke - kroz primenu lean pristupa. Mnogi primeri poboljšanja operativnih performansi kroz lean pristup dolaze iz repetitivnih proizvodnih sistema, gde je lean pristup i nastao. Međutim, savremena istraživanja pokazuju interesovanje za upotrebu lean pristupa u poboljšanju operativnih performansi neponavljajućih proizvodnih sistema. Ipak, mnogo je manje primera poboljšanja operativnih performansi neponavljajućih proizvodnih sistema u poređenju sa repetitivnim. Ovo je delimično zbog toga što znanje o primeni lean pristupa u neponavljajućim proizvodnim sistemima nije strukturirano i sistematski organizovano kao znanje o primeni u repetitivnim sistemima. Takođe, nema univerzalnog okvira za primenu lean pristupa u neponavljajućim proizvodnim sistemima koji uzima u obzir sve specifičnosti okruženja i karakteristike lean pristupa. Glavni cilj istraživanje obuhvaćenog ovom disertacijom je da unapredi znanje o lean proizvodnji i da testira efekte primene lean pristupa u neponavljajućim proizvodnim sistemima kroz razvijanje novog originalnog modela primene lean pristupa u neponavljajućem proizvodnom okruženju. Ovaj model se zasniva na analizi prethodnih iskustava i eksperimentalnoj proveri u kompaniji koja pripada grupi neponavljajućih proizvođača. Analizom i sistematizacijom postojećih istraživanja pokazano je da postoji interesovanje naučne i stručne javnosti za primenu lean pristupa u neponavljajućim proizvodnim sistemima, ali postoji i problemi u primeni koji nastaju zbog specifičnih karakteristika neponavljajućih proizvodnih sistema. Rešavanje ovih problema ne dozvoljava doslovno kopiranje praksi primene lean pristupa iz repetitivnih proizvodnih sistema. Zbog toga je neophodno razviti pristup koji je prilagođen karakteristikama specifičnog proizvodnog okruženja. Na osnovu analize mogućnosti primene lean pristupa u neponavljajućim proizvodnim sistemima, razvijen je originalni model implementacije lean pristupa za poboljšanje operativnih performansi neponavljajućih proizvodnih sistema. Razvoj modela se odvijao u dva pravca. Prvi pravac je razvoj konceptualnog okvira za implementaciju lean principa u neponavljajućim proizvodnim sistemima. Cilj ovog pravca je bio da da novu interpretaciju i prezentaciju lean principa u svetlu karakteristika neponavljajućih proizvodnih sistema, te da analizira mogućosti korisćenja prilagođenih lean principa za aktivno oblikovanje proizvodnog okruženja. Drugi pravac je predstavljala formalizacija originalnog modela za implementaciju lean pristupa u neponavljajućim proizvodnim sistemima. Model je operacionalizovao lean principe u specifičnom okruženju, sugerisao korake za primenu prilagođenih lean principa u cilju poboljšanja operativnih performansi neponavljajućih proizvodnih sistema i testiran u kompaniji koje pripada grupi neponavljajućih proizvođača. Rezultati pokazuju da je moguće poboljšati protočno vreme i pouzdanost isporuke u neponavljajućim proizvodnim sistemima primenom lean pristupa. Doktorska disertacija pruža nekoliko ključnih rezultata: (1) razvijen je novi model implementacije lean pristupa koji je prilagođen karakteristikama neponavljajućih proizvodnih sistema; (2) istražene su mogućnosti primene ovog modela kroz simulaciju i empirijsko istraživanje; (3) izvršena je evaluacija predloženog modela na osnovu provera; (4) prikazano je trenutno stanje u proučavanju lean pristupa, posebno kada je u pitanju njegova primena u neponavljajućim proizvodnim sistemima; (5) iznesen je kritički osvrt na dosadašnja istraživanja u ovoj oblasti; (6) dati su predlozi za buduća istraživanja u ovoj oblasti.'