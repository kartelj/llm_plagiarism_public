'Ova doktorska teza ima za cilj da objasni značaj specijalnog događaja, na lokalnom i međunarodnom nivou. Od daleke prošlosti, ljudi su se skupljali iz svakojakih razloga. Takvi okupljanja su bili neobični i poseban doživljaj. Ovakvi događaji nisu bili redovni, već su bili specijalizovani i održavani su na osnovu određenih situacija ili zahteva pojedinca, odabranih grupacija i režima. Upravo zato su pružali uzbuđenje i bili neprocenjivi. Industrija za slobodno vreme i zabavu danas zauzima centralno mesto. Ova industrija se prethodnih godina rapidno razvila i ima posebnu važnost na tržištu usluga, nudeći mnoštvo novih ideja i načina da se one sprovedu u delo. Profesionalne agencije koje se bave ovim vidovima planiranja su vrlo popularne širom sveta. Ove agencije imaju veliki uticaj na uspeh, profit i povratne informacije od zadovoljnih kupaca. S druge strane, donošenje odluka je zadatak koji svaki menadžer treba da obavi tokom svog posla. Takve odluke se donose konstantno, tokom obavljanja, odnosno izvršavanja poslova vezanih za klasične menadžerske funkcije, kao što je organizacija specijalnog događaja. Donošenje odluka nije izdvojena funkcija upravljanja, već je u skladu sa svim drugim funkcijama. Menadžeri na svim nivoima organizacije su uključeni u donošenje različitih odluka od operativnih, taktičkih do strateških. U okviru ove disertacije, analizira se kako je moguće poboljšati organizaciju specijalnog događaja kroz primenu sistema grupnog odlučivanja.'