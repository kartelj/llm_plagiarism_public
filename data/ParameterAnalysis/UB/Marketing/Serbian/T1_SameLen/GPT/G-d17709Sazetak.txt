Ovaj istraživački rad ima za cilj sveobuhvatno ispitivanje, analizu i utvrđivanje stvarnih opcija i metode kako one utiču na povećanje vrednosti za akcionare, uz definisanje mogućeg pristupa vrednovanju standardnih korporativnih akcija iz visoko rizičnih i fleksibilnih sektora. Oblast istraživanja obuhvata pregled trenutnih koncepta vezanih za formulisanje strategija i načine doprinosa njihove realizacije u stvaranju vrednosti za akcionare. Implementacija strategije je povezana sa različitim vrstama stvarnih opcija koje proizlaze iz njene primene. Na temelju literature je utvrđeno postojanje određenog broja pokazatelja fleksibilnosti i neizvesnosti, koji ukazuju na potencijal za postojanje stvarnih opcija. Ti pokazatelji su korišćeni za sortiranje korporacija i utvrđivanje koja preduzeća poseduju dragocene stvarne opcije. Finansijski pokazatelji učinka ovih korporacija su izračunati i iznešene su njihove karakteristike. U doktorskoj disertaciji je izvršena detaljna identifikacija i dati su kritički komentari na trenutne modele vrednovanja vlasničkih hartija od vrednosti. Na osnovu toga, dodatni prinos na akcije je povezan sa rizikom, indikatorima realnih opcija i pokazateljima različitih tipova generičkih strategija koje korporacija može implementirati. Istraživanje koristi analizu panel podataka. Osetljivost modela je analizirana upotrebom različitih definicija opcije rasta iz postojeće literature. Kako bi se verifikovao postavljeni model i hipoteze, izvršeno je grafičko poređenje predviđanja na osnovu modela i stvarno generisanog dodatnog prinosa. Indikatori postojanja realnih opcija pokazuju značaj u vezi između prinosa i rizika, ali tržište je opreznije u nihovom vrednovanju. Strategija vođenja troškova povećava dodatni prinos investitora.