: Građevinske industrije su velike i kompleksne. Uzimajući u obzir da sami izvođači radova izvršavaju najveći procenat građevinskih radova, uspešnost građevinskih projekata zavisi najviše od njihovih sposobnosti i kvalifikovanosti. Zbog toga selekcija kvalifikovanih izvođača predstavlja kritičnu odluku sa vitalnom ulogom u svakom projektu. Radi povećanja efektivnosti procesa donošenja odluke, dobro je uvesti pretkvalifikacioni proces sa ciljem evaluacije podobnosti potencijalnih izvođača radova pre donošenja konačne odluke u fazi dodele tendera. Pošto ovaj problem predstavlja tipični višekriterijumski problem odlučivanja, upotrebljen je AHP metod za njegovo rešavanje. Cilj ove disertacije je da predloži model koji bi mogao biti od pomoći Centralnoj tenderskoj komisiji Libije za pretkvalifikaciju izvođača u budućnosti. Model je evaluiran na četiri srpske građevinske kompanije i uzima u obzir šest kriterijuma: iskustvo izvođača, tehničku osposobljenost, upravljačke sposobljenost, ljudski kapaciteti, zdravstvene i bezbednosne procedure i reputaciju izvođača. Analiza senzitivnosti je urađena kako bi se testirala robusnost predloženog modela. Zaključeno je da predloženi model može ponuditi pouzdani okvir za Centralnu tendersku komisiju Libije prilikom donošenja odluke o prioritetizaciji alternativa. Takođe je zaključeno da predloženi model može raditi efikasno, pružajući prihvatljive rezultate i uspešno omogućujući donošenje razumnih odluka u okviru pretkvalifikacionog procesa, što bi definitivno povećalo kredibilnost i transparentnost tenderskim procesima u Libiji.