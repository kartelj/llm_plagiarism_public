Cilj ove doktorske diseratcije jeste da objasni ulogu specijalnog događaja kako kod nas, tako i u međunarodnim okvirima. Od davnih vremena ljudi se okupljaju raznim povodima. Događaji te vrste predstavljali su posebni i nesvakidašnji doživljaj. Takvi događaji nisu bili česti, već su bili specijalni i odigravali se kao posledica određenih okolnosti ili na zahtev pojedinca, određenih grupa i vladajućeg sistema. Upravo zbog toga su sa sobom nosili efekat ushićenja i neponovljivog. Industrija slobodnog vremena i zabave danas, predstavlja oblast koja je u žiži interesovanja. U prethodnih nekoliko godina se izuzetno razvila i zauzima posebno mesto na tržištu usluga i daje pregršt novih ideja i načina da se one ostvare. Profesionalne agencije koje se bave ovim vidovima organizovanja su izuzetno popularne u svetu i zauzimaju značajno mesto na pijadestalu uspeha, profita i povratnih informacija koje se dobijaju od zadovoljnih klijenata. Sa druge strane odlučivanje je deo poslova koje svaki menadžer treba da obavlja u toku svog rada. Te odluke se donose stalno, tj. u toku obavljanja, odnosno izvršavanja poslova vezanih za klasične upravljačke funkcije kao i prilikom organizacije specijalnog događaja. Odlučivanje nije posebna, izolovana funkcija upravljanja, već je zajednički imenilac svim ostalim funkcijama. Menadžeri na svim nivoima organizacije su angažovani na donošenju različitih odluka od operativnih, taktičkih do strateških. U okviru ove disertacije, posmatra se kako je moguće unaprediti organizaciju specijalnog događaja, primenom sistema grupnog odlučivanja.