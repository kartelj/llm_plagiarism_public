S obzirom na brojne i značajne tehnološke promene koje karakterišu savremeno poslovanje, postalo je neophodno da se unapređuje i poslovna komunikacija. Da bi se unapredila poslovna komunikacija, između ostalih referentnih inovacija, organizuju se kontakt centri. Organizacija kontakt centra ima ključnu ulogu u obezbeđivanju njegove produktivnosti i efikasnosti, jer na osnovu nje klijenti i potencijalni klijenti ocenjuju ne samo rad kontakt centra, nego i rad banke, kao i njenih usluga i proizvoda. Da bi se izvršila optimizacija rada kontakt centra, potrebno je da se identifikuju sledeće promenljive i pojave: tip kontakt centra, tehnologija, kanali komunikacije, zaposleni i njihova obuka, zatim, potrebno je da se odredi potreban broj zaposlenih, ali i da se zaposleni pravilno rasporede po smenama, kao i da se prati njihov rad. Stavljanjem u optimalnu korelaciju navedenog, utiče se na poboljšanje poslovne komunikacije. Početkom pedesetih godina prošlog veka počeli su da se formiraju prvi kontakt centri i do danas bilo je dosta transformacija koje su uticale i na poslovnu komunikaciju. Poslovna komunikacija na više načina može da se unapređuje različitom organizacijom kontakt centara.