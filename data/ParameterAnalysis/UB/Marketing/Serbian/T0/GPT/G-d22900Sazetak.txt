Pregovaranje, kao kompleksan i dinamičan društveni proces, zahteva identifikaciju rešenja koja omogućavaju svim uključenim stranama da ostvare svoje ciljeve. Izgradnja ciljanog i detaljnog komunikacionog sistema podrazumeva potrebu za informacijama, njihov značaj, komunikacione kanale, frekvenciju komunikacije i efikasnost. Potrebe za komunikacijom potvrđuju se potrebom za informacijama, koje su neophodne za efikasno pregovaranje, i osećajem informisanosti u vezi sa događajima koji mogu uticati na stvaranje dodatne vrednosti. Ovaj rad se fokusira na istraživanje i analizu uticaja marketinških komunikacija na proces poslovnog pregovaranja i stvaranje dodatne vrednosti. Istraživački problem doktorske disertacije usmeren je na proučavanje interaktivnog i recipročnog odnosa između alata marketinške komunikacije i faza poslovnog pregovaranja, kao alata za stvaranje dodatne vrednosti. Shvatanje poslovnog pregovaranja kao poslovne filozofije, gde marketinška komunikacija igra ključnu ulogu, omogućava preduzeću da ostvari brojne benefite, odnosno stvaranje elemenata dodatne vrednosti. Ispitivanje ciljne publike pomaže u merenju efekata marketinškog komunikacionog miksa, kao i njihovog uticaja na poslovne pregovore. U tom smislu, sprovedeno je empirijsko istraživanje sa ciljem ispitivanja doprinosa pojedinih komunikacionih kanala fazama procesa pregovaranja, a izvršene su i linearne regresione analize na celokupnom uzorku, sa podelom na kupce i prodavce.