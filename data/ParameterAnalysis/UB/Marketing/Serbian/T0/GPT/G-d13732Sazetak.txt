U ovoj doktorskoj tezi se ispituje B2B poslovanje u sektoru elektronskih medija. Servisi elektronskih medija su temeljno analizirani, kao i promene koje tehnologije elektronskog poslovanja unose u način na koji se ti servisi koriste i sprovode. Upravljanje odnosima sa klijentima je ključni element u B2B poslovanju elektronskih medija. Poseban fokus je stavljen na napredne metode i tehnologije u upravljanju odnosima sa stejkholderima u sektoru elektronskih medija. Ispitane su opcije za poboljšanje upravljanja odnosima između javnog servisa i njegovih stejkholdera, koristeći potencijal inovativnih tehnologija elektronskog poslovanja u medijima, kao što su društveni mediji, digitalna i interaktivna televizija i mobilno računarstvo. U tezi je predstavljen model upravljanja odnosima sa klijentima u B2B poslovanju elektronskih medija. Model omogućava efikasnu primenu modernih CRM koncepta i servisa, kao i mogućnost saradnje sa stejkholderima. Razmatra se mogućnost integracije različitih vrsta medija i medijskih servisa u jedinstveni poslovni sistem. Integracija obuhvata informacije, procese, aplikativne komponente i ljudske resurse. U eksperimentalnom delu teze izvršena je evaluacija razvijenog modela za upravljanje odnosima sa klijentima u okviru poslovnog sistema Radio-televizije Srbije. Dobijeni rezultati potvrđuju osnovnu hipotezu da primena CRM-a i integracija u poslovni sistem elektronskih medija poboljšavaju performanse poslovanja, usklađuju poslovne procese elektronskih medija i povećavaju zadovoljstvo i lojalnost klijenata.