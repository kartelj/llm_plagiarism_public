Industrije građevinarstva su obimne i složene. S obzirom na to da većinu građevinskih poslova obavljaju sami izvođači, uspeh građevinskih projekata u velikoj meri zavisi od njihovih veština i kvalifikacija. Iz tog razloga, odabir kvalifikovanih izvođača je ključna odluka sa presudnom ulogom u svakom projektu. Kako bi se unapredila efikasnost procesa donošenja odluka, korisno je implementirati proces pretkvalifikacije sa namerom da se oceni sposobnost potencijalnih izvođača pre nego što se donese konačna odluka u fazi raspisivanja tendera. Budući da je ovaj problem tipičan problem odlučivanja sa više kriterijuma, za njegovo rešavanje je korišćen AHP metod. Cilj ove doktorske teze je da predloži model koji bi mogao biti koristan Centralnoj tenderskoj komisiji Libije za pretkvalifikaciju izvođača u budućnosti. Model je testiran na četiri srpske građevinske firme i uzima u obzir šest kriterijuma: iskustvo izvođača, tehničku sposobnost, menadžerske veštine, ljudske resurse, zdravstvene i sigurnosne procedure i reputaciju izvođača. Izvršena je analiza osetljivosti kako bi se proverila robusnost predloženog modela. Zaključeno je da predloženi model može pružiti pouzdan okvir za Centralnu tendersku komisiju Libije prilikom odlučivanja o prioritetima. Takođe je zaključeno da predloženi model može efikasno funkcionisati, pružajući prihvatljive rezultate i uspešno omogućavajući donošenje smislenih odluka u okviru procesa pretkvalifikacije, što bi svakako unapredilo kredibilitet i transparentnost tendera u Libiji.