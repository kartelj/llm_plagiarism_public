Mnogi teoretičari smatraju da je napredak zaposlenih u proizvodnim firmama ključan i osnovni faktor razvoja firme. To postaje ključni kriterijum po kojem se firme razlikuju u tržišnoj konkurenciji. Zaposleni i njihov napredak postaju pokretačka sila svake firme, doprinoseći stvaranju konkurentske prednosti. Oblast napredovanja zaposlenih u proizvodnim firmama postaje izuzetno važan deo poslovanja svake firme. Ova oblast nije bila u fokusu strategije proizvodnih firmi do nedavno, ali sa početkom tranzicije i prelaskom na tržišne uslove, poslodavci je sve više shvataju i prihvataju. Iz ovih razloga proizlazi potreba za daljim unapređenjem ove oblasti i razvojem zaposlenih u firmama. Predmet istraživanja u ovom radu je definisan sa stanovišta dominantnih faktora razvoja u proizvodnim firmama, kao sistematske aktivnosti i ključne pretpostavke daljeg naučnog i sveukupnog razvoja. Proučavanjem teorijskih radova i posebno praktičnih svetskih iskustava, kao i iskustava učesnika u ovom istraživanju, rad obuhvata i pokušaj utvrđivanja mogućih rešenja osnovnog problema u oblasti razvoja zaposlenih i odgovora na široko rasprostranjeno pitanje "kako se suočiti sa velikim izazovima ovog doba"? Problem je usmeren na definisanje faktora koji direktno utiču na razvoj zaposlenih, sve sa ciljem stvaranja konkurentske prednosti firme na tržištima na kojima posluju. Promene u poslovnom okruženju firme nameću potrebu za razvojem zaposlenih u pravcu boljeg usvajanja i usavršavanja novih znanja, sposobnosti i veština zaposlenih kako bi se postigli bolji radni rezultati pojedinaca i stvorila konkurentska prednost firme.