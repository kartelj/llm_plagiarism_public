Uzevši u obzir brojne i bitne tehnološke promene koje definišu moderno poslovanje, postaje neizbežno unapređenje poslovne komunikacije. Kako bi se poboljšala poslovna komunikacija, među ostalim relevantnim inovacijama, uspostavljaju se kontakt centri. Uspostavljanje kontakt centra ima presudnu ulogu u garantovanju njegove produktivnosti i efikasnosti, jer na osnovu toga klijenti i potencijalni klijenti procenjuju ne samo rad kontakt centra, već i rad banke, kao i njene usluge i proizvode. Kako bi se postigla optimizacija rada kontakt centra, neophodno je identifikovati sledeće varijable i fenomene: vrsta kontakt centra, tehnologija, komunikacijski kanali, zaposleni i njihova obuka, zatim, potrebno je odrediti potreban broj zaposlenih, ali i pravilno rasporediti zaposlene po smenama, kao i pratiti njihov rad. Optimalnim povezivanjem navedenih elemenata, utiče se na unapređenje poslovne komunikacije. Početkom pedesetih godina prošlog veka započelo je formiranje prvih kontakt centara i do danas su se dogodile brojne transformacije koje su uticale na poslovnu komunikaciju. Poslovna komunikacija može se poboljšati na različite načine kroz različitu organizaciju kontakt centara.