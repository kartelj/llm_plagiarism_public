Primarni zadatak istraživanja u okviru Doktorske disertacije jeste postavljanje temelja za sprovođenje sveobuhvatnog istraživačkog projekta usmerenog na poboljšanje modela poslovnog odlučivanja i otkrivanje pravilnosti u podacima za potrebe različitih analiza: pre svega identifikacije asocijativnih pravila i predviđanja, kao i korišćenje rezultata za donošenje pravilnih poslovnih odluka. Stoga, cilj je analizirati i primeniti sistem asocijativnih pravila kako bi se unapredio model poslovnog odlučivanja za menadžere najvišeg ranga u poslovnom sistemu, u cilju donošenja efikasnih i efektivnih odluka. U istraživanju su primenjene moderne naučne metode iz oblasti poslovne inteligencije. Glavna hipoteza: "Moguće je poboljšati model poslovnog odlučivanja kroz sistem asocijativnih pravila" je potvrđena u istraživanju. Naglašen je značaj poslovne inteligencije za kreiranje modela koji može unaprediti efikasnost procesa menadžerskog odlučivanja. Upotreba asocijativnih pravila u istraživačke svrhe pokazuje izvanredan potencijal u poslovnom sektoru. Razvijen je i prikazan model poslovnog odlučivanja kroz sistem asocijativnih pravila. Potvrđeno je da je ova oblast poslovne inteligencije izuzetno relevantna i sa velikim potencijalom. Izvučeni su zaključci i date su preporuke za buduća istraživanja kao izazov za pružanje značajnog naučnog i stručnog doprinosa sa ciljem poboljšanja poslovnog odlučivanja.