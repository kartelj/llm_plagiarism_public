U procesu pridruživanja Evropskoj uniji, Republika Srbija će se suočiti sa sveobuhvatnim reformama, među kojima će biti i reforma zdravstveno-socijalnog sistema. Već je jasno da se Srbija, uglavnom zbog finansijskih i organizacionih faktora, neće moći potpuno osloniti na državne zdravstvene sisteme, već će biti potrebno uključiti i privatne zdravstvene ustanove. Iako već postoje neke takve ustanove u Srbiji, ovaj sektor je još uvek u razvoju i očekuje se njegov ubrzani rast u budućnosti. Uspeh razvoja privatnih zdravstvenih ustanova će u velikoj meri zavisiti od efikasnog organizovanja marketinških i prodajnih procesa, kao i od anticipiranja izazova sa kojima će se suočavati u tržišnoj konkurenciji koja je tek započela. Definisanje i razvijanje modela međuzavisnosti prodajnih i marketinških aktivnosti i njihov uticaj na razvoj i pozicioniranje brenda je prioritetan zadatak menadžmenta privatnih zdravstvenih ustanova i sistema. Ovaj rad će se fokusirati na pružanje osnovnih smernica za njihovo predviđanje, na osnovu dosadašnjih iskustava i naučno-istraživačkih projekata.