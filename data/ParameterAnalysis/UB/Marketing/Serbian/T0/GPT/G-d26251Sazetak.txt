b. Specifičan zadatak ovog rada je da istraži kako se razvijeni model može spojiti sa inteligentnim obrazovnim sistemima kako bi se poboljšao kvalitet obrazovanja. Doktorska teza predstavlja model inteligentne biblioteke kao sastavnog dela obrazovnog sistema koji ima potencijal da unapredi kvalitet i sveukupnost obrazovnih resursa i podstakne motivaciju za učenje kroz preporuku relevantnog sadržaja. Model opisan u radu omogućava korišćenje big data sistema za analizu, obradu i vizualizaciju podataka prikupljenih iz različitih izvora, uključujući njihovu integraciju u inteligentnu biblioteku. Cilj kreiranja inteligentnih biblioteka je unapređenje bibliotečkih poslovnih procesa i pružanje korisnicima inovativnih usluga za pretragu i korišćenje sadržaja. U tezi se razmatraju različiti aspekti implementacije big data rešenja za inteligentne biblioteke kao deo neprekidnog obrazovnog procesa, sa posebnim naglaskom na integraciju tradicionalnih sistema i big data tehnologija. Osim navedenih komponenti sistema, model uključuje infrastrukturu i integraciju sistema preporuke kolaborativnog filtriranja izvora različitih podataka sa big data tehnologijama. Model je ocenjen kroz testiranje i merenje relevantnih parametara performansi koji utiču na efikasnost predloženog modela.