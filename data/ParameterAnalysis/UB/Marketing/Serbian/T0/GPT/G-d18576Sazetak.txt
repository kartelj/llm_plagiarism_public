U svetu brzog razvoja i konkurencije u poslovanju, kompanije i njihovi menadžeri moraju se brzo prilagoditi promenama na tržištu i fokusirati se na kreiranje nove vrednosti i maksimizaciju povrata na investicije u znanje i tehnologiju. Kompanije i njihovi menadžeri tragaju za tehnologijama i znanjima koja bi transformisala poslovni model i povećala konkurenciju. Menadžeri nastoje da iskoriste moć moderne tehnologije i poslovnih koncepata, te da pronađu najbolju primenu informacionih tehnologija i Interneta u poslovanju kako bi povećali produktivnost, efikasnost i efektivnost poslovanja. Da bi kompanije bile uspešne u novom okruženju, moraju restrukturirati postojeće organizacione strukture, redefinisati svoje strategije, poslovne procese i izgraditi tehnološku infrastrukturu potrebnu za efikasnije poslovanje i veći povrat investicija. Cloud računarstvo se može posmatrati kroz tri segmenta modela Softver-Platforma-Infrastruktura (SPI) koji se pružaju kao usluga. Koncept ide toliko daleko da neko ko pruža softver kao uslugu može to da izgradi koristeći određenu platformu ili infrastrukturu na iznajmljivanje. Tako dolazimo do cloud sistema na cloud sistemu. Pored javnih i privatnih cloud sistema, postoje i hibridni cloud sistemi. Ako nemamo dovoljno resursa u svom privatnom, možemo se proširiti na javni za koliko god vremena i resursa nam je potrebno. Ovaj rad se bavi analizom i evaluacijom poslovnih i tehnoloških rešenja potrebnih za izgradnju cloud sistema. Glavni naučni doprinos rada je ekspertni sistem sa modelom izbora virtualizacionih tehnologija za pomoć u odlučivanju tokom izgradnje cloud sistema.