U ovoj disertaciji razmatrano je B2B poslovanje elektronskih medija. Detaljno su analizirani servisi elektronskih medija i promene koje tehnologije elektronskog poslovanja donose u načinu realizacije i korišćenja ovih servisa. Upravljanje odnosima sa klijentima predstavlja značajnu komponentu u B2B poslovanju elektronskih medija. Posebna pažnja posvećenaje naprednim pristupima i tehnologijama u upravljanju odnosima sa stejkholderima elektronskih medija. Istražene su mogućnosti unapređenja upravljanja odnosima između javnog servisa i njegovih stejkholdera, korišćenjem potencijala inovativnih tehnologija elektronskog poslovanja u medijima kao što su: društveni mediji, digitalna i interaktivna televizija i mobilno računarstvo. U disertaciji je predložen model upravljanja odnosima sa klijentima u B2B poslovanju elektronskih medija. Model obezbeđuje uspešnu primenu savremenih CRM koncepata i servisa, kao i mogućnost saradnje sa stejkholderima. Razmatra se mogućnost integrisanja različitih tipova medija i medijskih servisa u jedinstven poslovni sistem. Integracija se odnosi na informacije, procese, aplikacione komponente i ljudske resurse. U eksperimentalnom delu disertacije obavljena je evaluacija razvijenog modela za upravljanje odnosima sa klijentima u okviru poslovnog sistema Radio- televizije Srbije. Dobijeni rezultati potvrđuju generalnu hipotezu da primena CRM-a i integracija u poslovni sistem elektronskih medija poboljšavajuperformanse poslovanja, usklađuju poslovne procese elektronskih medija i povećavaju zadovoljstvo i lojalnost klijenata.