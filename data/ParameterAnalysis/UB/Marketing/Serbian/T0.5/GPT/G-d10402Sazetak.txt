Prema mišljenju mnogih teoretičara, unapređenje zaposlenih u proizvodnim firmama je ključni element napretka svake kompanije. Ovo postaje presudan faktor koji razlikuje kompanije u tržišnoj borbi. Zaposleni i njihov napredak postaju pokretačka sila svake kompanije koja doprinosi izgradnji konkurentske prednosti. Oblast unapređenja zaposlenih u proizvodnim firmama postaje izuzetno važan deo poslovanja svake kompanije. Ova oblast do nedavno nije bila deo strategije proizvodnih firmi, ali sa početkom tranzicije i prelaska na tržišne uslove poslovanja, poslodavci je sve više shvataju i prihvataju. Iz ovih razloga nastaje potreba za daljim unapređenjem ove oblasti i napretka zaposlenih u firmama. Tema istraživanja u ovom radu je definisana sa stanovišta dominantnih faktora napretka u proizvodnim firmama, kao sistematske aktivnosti i ključne pretpostavke daljeg naučnog, a samim tim i sveopšteg napretka. Proučavanjem teorijskih radova i posebno praktičnih svetskih iskustava, kao i iskustava učesnika u ovom istraživanju, tema obuhvata i pokušaj identifikacije mogućih rešenja osnovnog problema u oblasti unapređenja zaposlenih i odgovora na široko rasprostranjeno pitanje "kako se suočiti sa velikim izazovima ovog doba"? Problem je usmeren na definisanje faktora koji direktno utiču na napredak zaposlenih, sve sa ciljem stvaranja konkurentske prednosti kompanija na tržištima na kojima posluju. Nestabilnost promena u sferi poslovanja kompanija nameće potrebu za napretkom zaposlenih u smeru što boljeg usvajanja i usavršavanja novih znanja, sposobnosti i veština zaposlenih kako bi se postigli bolji radni rezultati pojedinaca i stvorila konkurentska prednost kompanije.