Cilj Doktorske disertacije je da definiše metodologiju za sprovođenje sveobuhvatnog istraživačkog projekta usmerenog na poboljšanje modela poslovnog odlučivanja i otkrivanje pravilnosti u podacima potrebnim za različite analize, uključujući otkrivanje asocijativnih pravila i predviđanja, kao i primenu rezultata za donošenje pravilnih upravljačkih poslovnih odluka. Dakle, fokus je na analizi i implementaciji sistema asocijativnih pravila kako bi se unapredili modeli poslovnog odlučivanja za menadžere na najvišem nivou poslovnog sistema, radi donošenja efikasnih i efektivnih odluka. Istraživanje koristi moderne naučne metode iz oblasti poslovne inteligencije. Glavna hipoteza, da je moguće poboljšati model poslovnog odlučivanja kroz sistem asocijativnih pravila, je potvrđena u istraživanju. Istaknut je značaj poslovne inteligencije za kreiranje modela koji može poboljšati efikasnost procesa menadžerskog odlučivanja. Primena asocijativnih pravila u istraživačke svrhe ima veliki potencijal u poslovnom sektoru. Predstavljen je model poslovnog odlučivanja razvijen kroz sistem asocijativnih pravila. Potvrđeno je da je ova oblast poslovne inteligencije veoma relevantna i sa velikim potencijalom. Izneti su zaključci i date preporuke za buduća istraživanja, sa ciljem da se pruži značajan naučni i stručni doprinos u unapređenju poslovnog odlučivanja.