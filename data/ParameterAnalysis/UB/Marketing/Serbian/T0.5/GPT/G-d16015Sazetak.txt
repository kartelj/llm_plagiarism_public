"U procesu pridruživanja Evropskoj uniji, Republika Srbija će se suočiti sa sveobuhvatnim reformama, a među njima će biti i reforma zdravstveno-socijalnog sistema. Već je jasno da se Srbija, uglavnom zbog finansijskih i organizacionih faktora, neće moći potpuno osloniti na državne zdravstvene sisteme, već će privatne zdravstvene ustanove imati značajnu ulogu. Iako na teritoriji Republike Srbije već postoje neke od ovakvih ustanova, pa čak i sistema, ovaj sektor je još uvek u razvoju i očekuje se njegov dinamičan rast u budućnosti. Uspešan razvoj privatnih zdravstvenih ustanova u velikoj meri će zavisiti od pravilnog organizovanja marketinško-prodajnih procesa i anticipiranja izazova sa kojima će se susretati u tržišnoj konkurenciji koja je tek počela. Definisanje i razvoj modela međuzavisnosti prodajnih i marketinških aktivnosti i njihov uticaj na razvoj i pozicioniranje brenda je prioritetan zadatak menadžmenta privatnih zdravstvenih ustanova i sistema. Ovaj rad će se truditi da, na osnovu prethodnih iskustava i naučno-istraživačkih projekata, pruži osnovne smernice za njihovu predviđanje."