Uzevši u obzir različite i bitne tehnološke promene koje određuju moderno poslovanje, postalo je presudno unaprediti poslovnu komunikaciju. U cilju poboljšanja poslovne komunikacije, među različitim relevantnim inovacijama, postavlja se organizacija kontakt centara. Uspostavljanje kontakt centra igra ključnu ulogu u garantovanju njegove produktivnosti i efikasnosti, jer na osnovu toga klijenti i potencijalni klijenti procenjuju ne samo rad kontakt centra, već i rad banke, kao i njene usluge i proizvode. Da bi se postigla optimizacija rada kontakt centra, neophodno je identifikovati sledeće varijable i fenomene: tip kontakt centra, tehnologija, komunikacijski kanali, zaposleni i njihovo obrazovanje, zatim, potrebno je odrediti neophodan broj zaposlenih, ali i pravilno rasporediti zaposlene po smenama, kao i pratiti njihov rad. Optimalnim povezivanjem navedenog, utiče se na unapređenje poslovne komunikacije. Početkom pedesetih godina prošlog veka počela je formacija prvih kontakt centara i do danas su se dogodile brojne transformacije koje su uticale na poslovnu komunikaciju. Poslovna komunikacija može se poboljšati na različite načine kroz različitu organizaciju kontakt centara.