Industrije građevinarstva su obimne i složene. Uzevši u obzir da izvođači radova samostalno obavljaju većinu građevinskih poslova, efikasnost građevinskih projekata najviše zavisi od njihove stručnosti i kvalifikacija. Stoga je odabir kvalifikovanih izvođača radova ključna odluka sa esencijalnom ulogom u svakom projektu. Da bi se unapredio proces odlučivanja, korisno je primeniti pretkvalifikacioni proces sa namerom da se oceni sposobnost potencijalnih izvođača radova pre donošenja finalne odluke u fazi raspodele tendera. Budući da je ova problematika tipičan problem odlučivanja sa više kriterijuma, za njegovo rešavanje korišćen je AHP metod. Cilj ove disertacije je da predstavi model koji bi mogao da pomogne Centralnoj tenderskoj komisiji Libije u pretkvalifikaciji izvođača u budućnosti. Model je testiran na četiri srpske građevinske firme i uzima u obzir šest kriterijuma: iskustvo izvođača, tehničku sposobnost, upravljačke veštine, ljudske resurse, zdravstvene i bezbednosne procedure i reputaciju izvođača. Izvršena je analiza senzitivnosti kako bi se proverila robustnost predloženog modela. Utvrđeno je da predloženi model može pružiti pouzdan okvir za Centralnu tendersku komisiju Libije prilikom donošenja odluke o prioritetima. Takođe je utvrđeno da predloženi model može efikasno funkcionisati, pružajući zadovoljavajuće rezultate i uspešno omogućavajući donošenje smislenih odluka u okviru pretkvalifikacionog procesa, što bi nesumnjivo poboljšalo kredibilitet i transparentnost tendera u Libiji.