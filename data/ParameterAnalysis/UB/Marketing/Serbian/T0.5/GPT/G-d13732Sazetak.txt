U ovoj doktorskoj tezi se ispituje B2B poslovanje u elektronskim medijima. Servisi elektronskih medija i promene koje donose tehnologije elektronskog poslovanja su detaljno analizirani. Upravljanje odnosima s klijentima je ključni element u B2B poslovanju elektronskih medija. Poseban fokus je na naprednim metodama i tehnologijama za upravljanje odnosima sa stakeholderima elektronskih medija. Istražene su opcije za poboljšanje upravljanja odnosima između javnog servisa i njegovih stakeholdera, koristeći potencijal inovativnih tehnologija elektronskog poslovanja u medijima kao što su društveni mediji, digitalna i interaktivna televizija i mobilno računarstvo. U tezi je predstavljen model za upravljanje odnosima s klijentima u B2B poslovanju elektronskih medija. Model omogućava efikasnu implementaciju modernih CRM koncepta i servisa, kao i saradnju sa stakeholderima. Analizira se mogućnost integracije različitih vrsta medija i medijskih servisa u jedinstveni poslovni sistem. Integracija se odnosi na informacije, procese, aplikativne komponente i ljudske resurse. U eksperimentalnom delu teze je izvršena evaluacija razvijenog modela za upravljanje odnosima sa klijentima unutar poslovnog sistema Radio-televizije Srbije. Dobijeni rezultati potvrđuju osnovnu hipotezu da primena CRM-a i integracija u poslovni sistem elektronskih medija poboljšavaju performanse poslovanja, usklađuju poslovne procese elektronskih medija i povećavaju zadovoljstvo i lojalnost klijenata.