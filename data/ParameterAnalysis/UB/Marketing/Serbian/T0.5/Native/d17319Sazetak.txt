Osnovni cilj istraživanja Doktorske disertacije je definisanje okvira za sprovođenje celovitog istraživačkog poduhvata unapređenja modela poslovnog odlučivanja i otkrivanja zakonitosti u podacima za potrebe brojnih analiza: pre svega otkrivanja asocijativnih pravila i predviđanja, kao i upotrebe rezultata radi donošenja ispravnih upravljačkih poslovnih odluka. Dakle, cilj je analiza i primena sistema asocijativnih pravila radi unapređenja modela poslovnog odlučivanja menadžera najvišeg nivoa poslovnog sistema, radi donošenja efektivnih i efikasnih odluka. U istraživanju su korišćene savremene naučne metode iz oblasti poslovne inteligencije. Glavna hipoteza: “Moguće je unaprediti model poslovnog odlučivanja sistemom asocijativnih pravila“ je potvrđena u istraživanju. Ukazano je na značaj poslovne inteligencije za stvaranje modela koji može povećati efektivnost procesa menadžerskog odlučivanja. Primena asocijativnih pravila u svrhe istraživanja ima izuzetan potencijal u oblasti poslovanja. Razvijen je i prikazan model poslovnog odlučivanja pomoću sistema asocijativnih pravila. Dokazano je da je ova oblast poslovne inteligencije veoma aktuelna i sa velikim potencijalom. Izvedeni zu zaključci i date su smernice za buduća istraživanja kao izazov da se pruže značajan naučni i stručni doprinos sa ciljem unapređenja poslovnog odlučivanja.