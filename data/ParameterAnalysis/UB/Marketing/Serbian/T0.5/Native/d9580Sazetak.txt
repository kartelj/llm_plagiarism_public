Pregledom literature i dosadašnjih istraživanja utvrñeno je da samo mali broj organizacija sistematski uspeva da identifikuje i prenese znanje iz projekata u sledeće projekte, ali i da su performanse projekta u jakoj sprezi sa elementima znanja. Pored toga, može se zaključiti i da se znanje kreira učenjem u okviru projekta i učenjem od drugih projekata, kao i da upravljanje projektnim znanjem treba da bude integrisano sa ostalim procesima upravljanja projektima. Kao glavni uzroci neefikasnog upravljanja znanjem u projektnom okruženju ističu se: činjenica da su organizacije pre orijentisane na zadatak nego na učenje i slaba analiza uspešnosti projekta i evidencija postignutih rezultata. S obzirom na nedovoljno razvijenu naučnu podršku za primenu analize postignutih rezultata projekta i nivoa uspešnosti projekata, predmet istraživanja u ovoj doktorskoj disertaciji je analiza uspešnosti projekata i ispitivanje uticaja rezultata sprovedene analize uspešnosti projekata na upravljanje znanjem u projektnom okruženju. U disertaciji je predstavljena sinteza i pregled teorijske osnove koncepta analize uspešnosti projekata kao i empirijsko istraživanje koje vodi ka formiranju integrisanog koncepta za merenje i analizu uspešnosti projekata. Empirijsko istraživanje je sprovedeno u Srbiji, u organizacijama koje u okviru svog poslovanja realizuju projekte. Istraživanjem je dokazano da postoji značajna veza izmeñu načina sticanja i prenošenja znanja sa prethodnih projekata i definisanja uspeha projekta, načina na koji se meri uspeh projekta i na koji se evidentiraju rezultati merenja uspeha projekta. Rezultati istraživanja potvrñuju glavnu hipotezu koja glasi da Analiza uspešnosti projekata merenjem performansi, sprovedena na sistemski ureñen način, doprinosi efektivnom i efikasnom upravljanju znanjemu projektnom okruženju. Na osnovu rezultata istraživanja koncipira se sistemski pristup analize uspešnosti projekata, koji se bazira na postojanju veze izmeñu navedenih elemenata i potrebe za njihovom formalizacijom. Predstavljeni koncept je primenjen na projektu u oblasti informacionih sistema i tehnologija, pri čemu je ukazano je na prednosti i ograničenja primene koncepta na primeru projekta iz prakse.