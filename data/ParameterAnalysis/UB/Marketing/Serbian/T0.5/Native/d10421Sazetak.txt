Sa globalizacijom međunarodnog poslovanja i upravljanje intelektualnim kapitalom dobija sve više na značaju. Danas preovlađuje shvatanje da je efektivan menadžment intelektualnim kapitalom ključ uspeha organizacija. Ključni resurs i baza poslovanja savremene organizacije postaje intelektualni kapital. Početkom devedesetih godina dvadesetog veka koncept intelektualnog kapitala dobija na značaju. Proučavanjem ovog koncepta raste značajno povećanje tržišne vrednosti organizacije u odnosu na njenu knjigovodstvenu vrednost. Za razliku od opipljive imovine čija vrednost upotrebom opada tokom vremenskog perioda, pravilnom upotrebom intelektualnog kapitala povećava se vrednost organizacije. Od menadžmenta se očekuje da u uslovima drastičnih promena u okruženju pokuša da uoči i iskoristi šanse i prednosti, a slabosti minimizira ili otkloni. Jedino na pomenuti način dolazi do rasta i razvoja organizacije. Intelektualni kapital ima operativni i strategijski značaj za organizaciju. Danas, organizacije pokazuju sve veće interesovanje za upravljanje intelektualnim kapitalom. Intelektualni kapital kao vrstu nematerijalne imovine čine ljudski kapital, strukturni i relacioni kapital. Pod intelektualnim kapitalom ne podrazumeva se samo znanje s kojim organizacija raspolaže, već i kompetencije zaposlenih, kao i organizaciona struktura, poslovni procesi, intelektualna svojina, korporativna kultura. Resursi, kako unutar organizacije, tako i eksterni resursi (odnosi sa kupcima, dobavljačima, distributerima, kao i drugim stejkholderima) isto su veoma važni. Intelektualni kapital sadrži one faktore koji nisu obuhvaćeni u zvaničnim finansijskim izveštajima, ali su od važnosti za stvaranje vrednosti organizacije. Pravilnom upotrebom intelektualnog kapitala povećava se vrednost organizacije. Za njega je bitnija kvalitativna dimenzija, u odnosu na kvantitativnu kojom će se stvarati dodata vrednost. Intelektualni kapital je putokaz ka budućnosti u uslovima dinamičnih promena u okruženju. Cilj disertacije je da se sagleda na koji način organizacije identifikuju intelektualni kapital, vrednuju i izveštavaju. Disertacija obuhvata pregled relevantne literature iz oblasti upravljanja intelektualnim kapitalom, kao i pregled rezultata dosadašnjih istraživanja u vezi sa uobičajenom praksom upravljanja intelektualnim kapitalom u organizacijama. Empirijsko istraživanje sprovedeno u okviru disertacije govori o poimanju intelektualnog kapitala u organizacijama u Republici Srbiji i gradiranju njegove važnosti za finansijsko izveštavanje. U istraživanju je potvrđena hipoteza disertacije o obezbeđenju adekvatne pozicije intelektualnog kapitala, kao jedne od vodećih performansi u savremenom dobu, s ciljem obezbeđenja kompletnosti informisanja. Krajnji zaključak se ogleda u neophodnosti vrednovanja intelektualnog kapitala i njegovog prikazivanja u dodatnom finansijskom izveštaju, kako bi se na što verodostojniji i precizniji način prikazala vrednost organizacije. Usvojeni set finansijskih izveštaja i kvantitativni pokazatelji nemaju dovoljno precizan opseg prikazivanja neophodnih informacija, te kvantifikovani nefinansijski elementi, ili pak i u deskriptivnom obliku, mogu da doprinesu stvaranju jasnije slike o vrednosti i mogućnostima celokupne organizacije.